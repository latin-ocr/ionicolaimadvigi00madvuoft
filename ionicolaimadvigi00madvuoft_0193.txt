171

stigatio, cuius princeps exstitit B. G. Niebuhrius, deinde alii
se adiunxerant, partim qui se philologos et historicos, partim
qui iurisconsultos appellari maluerunt.¹) Niebuhrio institutorum
maxime et disciplinae publicae historiam propositam fuisse,
ipsum eius opus loquitur, et ipse sibi initium quaerendi ortum
significat ex animadversa repugnantia eorum, quae de-institutis
veteribus traderentur, studioque antiquae rei publicae intelli-
gendae.²) Omnino, ut singula Niebuhrii inventa nunc omitta-
mus, nec quaeramus, quae vera, quae falsa videantur, haec duo
summa praestitit antiquitatis studio, ut et veterum, Dionysii
maxime et Livii, historiam scribendi ratione rectius perspecta,
libertatem et necessitatem quaerendi et dubitandi de rebus Ro-
manorum antiquis ostenderet, et perspicuas, plenas, nec alias
aliis nec rerum hominumque naturae communi repugnantes
antiquorum institutorum notiones concipi iuberet. Et apparet.
in Niebuhrio praeter multiplicem eruditionem et singularem
mentis mobilitatem in rebus, quae disiuncta} longissime videren-
tur, ad veritatem inveniendam scite componendis hanc praecipue
fuisse facultatem et studium claras et evidentes rerum institu—
torumque formas et imagines distincte et cum elegantia quadam
elaboratas animo complectendi. Huius igitur viri opera, qui,
quum antiquissima Romanorum tempora tractaret, omnis eius.
quae postea fuit, rei publicae fundamenta attigit, et aliorum idem
agentium, ut Savignii, effecta est permagna conversio in hac
antiquitatis studiorum parte multumque sine dubio profectum
ad Veram naturam rei publicae totiusque disciplinae Romanae et
Italicae intelligendam. Universa tamen doctrina ad eam, ut ita
dicam, concinnitatem certioremque formam, quam maxime
desiderari significavi, adeo non iudicari potest adducta esse, ut
interdum praeter dubitationem de singulis rebus maior etiam
confusio et discrepantia accessisse videri possit, aliis partibus
nova inducta forma, in aliis vetere ita relicta, ut parum illis
conveniant, ubique non paucis vestigiis prioris rationis manen-

¹) Non sum tam iniquus aut tum imperitus, ut intra annorum certos
numeros hanc prudentiorem institutorum Rom. tractandorum rationem
concludam velut Friderici Rothii liber de re municipali Romanorum
multum in tota quaestionis instituenda} ratione a confusa superiorum

forma discedit.
²) V. c. Hist. Rom. ΙΙ p. 150 ed. 2.

211

