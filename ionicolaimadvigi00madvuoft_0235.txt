213

Deinde, quibus stimulis ad alienas leges spernendas vindican-
damque plenam sui potestatem populi commoveri solent, ii,
fracta semel veteris Latii societate, hebetati erant, nec facile
in coloniis magno locorum intervallo separatis renasci poterant.
Omnino autem post annum 338, compluribus Latinorum oppi-
dis in civitatem Romanam primum sine suffragio receptis,
deinde suffragio donatis, nominis Latini appellatio, si Tibur et
Praeneste excipimus, vix ullum aliud paulo nobilius veterum
Latinorum oppidum comprehendebat, sed praeter Hernicorum
quaedam oppida et Volscorum AEquorumque, qui paulatim in
eadem, quae Latinis subactis relicta erant, iura recepti Latium
novum usque ad Lirim patens tenebant, solas illas colonias
sensim propagatas. Tum agri assignatio populi Romani victoris
iussu facta pro vero beneficio accipiebatur. Postremo reli-
quorum Italiae populorum a Romanis subactorum deterior con-
dicio et iniquiora foedera Latinos Romanis conciliabant, a ceteris
seiungebant.

Hae sunt igitur coloniae illae Latinae, quarum propago
Latinum sermonem Latinaque instituta trahens per Italiam
longe serpsit, communis originis, disciplinae, condicionis, nullo
autem publico vinculo inter se coniunctae, quum singulae Ro-
manis parerent. Atque ad has praecipue pertinere, quae in
proximorum saeculorum historia de coloniis populi Romani Ita-
liam tenentibus subsidiaque imperio subministrantibus traduntur,
adeo est certum, ut interdum hae solae coloniarum populi Ro-
mani appellatione comprehendantur. Civium enim coloniae per
aliquot saecula usque ad belli Punici secundi finem, nisi singu-
laris cuiusdam generis, deduci fere desitae sunt. Eius rei causa
aperta est. Ipsos Romanos, quorum coniunctionis vincula lax-
ari minime oporteret, longius ab urbe spargi sedesque tenere,
unde ad munera urbana discedere vix possent, coetusque se-
paratos habere, et publice incommodum erat et privatim in-
gratum, nec, ut id fieret, efficere poterat nisi aut praesidii
imponendi necessitas, quam extra Latium minuebat Latinarum
coloniarum usus, aut civium paupertati subveniendi. Verum
ad cives aliis quoque modis commoda ex imperii finibus pro-

las praesidii causa a Romanis constitui potuisse nisi civium colonias
facile patet, nisi quod oppidum Latinum Volscis aliisve eripuerant.

263

