197

198

558

Recte Achaintrius et Rupertius duos posteriores sedem permu÷
tare iusserunt3 contra quos qui disputavit, E. G. Weberus, ut
saepe, quid quaerendum esset, non intellexit. Quid enim agat
Maura in vulgata scriptura, ubi una Tullia Pudicitiam rideat,
non dicit, nec cur, quod maxime perversum est, tum Tullia
rideat, quum Maura aram praetereat, non quum ipsa; ac ne
id quidem sentit, sic haec poni: quid (licat ποίεε collactea Mauroe,
nova interrogatione, ut prorsus diversae fiant Tullia et collac-
tea Maurae τῖνώνυμος. Deinde quum Mauram plebeiam, Tulliam
patriciam facit, atque illam a patricia ara removet, non videt,
primum Tulliam tota descriptione adiungi tanquam appendicem
notae Maurae3 deinde, in isto versuum ordine, Maura aliquid
tamen cum ara habet rationis, Tullia nihil; postremo, ut con-
donetur, quod oblitus est, Plebeiae quoque Pudicitiae aram
fuisse (quod poterat discere, si inspexisset locos a Rupertio
citatos, quorum numeros transcripsit), poeta nihil de mulieribus
ad aram sacra facientibus dicit (quae sine dubio multis saeculis
nulla erant), sed de praetereuntibus et, quum oculi in Pudi-
citiae consecrationem inciderunt, gestu et oratione illudentibus
Scripsit igitur poeta:

qua sorbeat aera sanna
Maura, Pudicitiae veterem quum praeterit aram,
Tullia quid dicat, notae collactea Maurae.

lam utraque praeterire aram, utraque irridere dicitur. 1)

In eadem sexta satira, quo loco poeta de superstitione et
studio futura ex Vatibus exquirendi agit, postquam de divitibus
feminis dictum est, quae augurem Phrygem et Indum con-
ductum et astrologos consulant, hi subiiciuntur Versus (V.
588 sqq.):

Plebeium in circo positum est et in aggere fatum.
Quae nudis longum ostendit cervicibus aurum,
Consulit ante phalas delphinorumque columnas,
An saga vendenti nubat, caupone relicto.

ἶ) [Heinrichius Achaintrio obloquitur; difficultates non sentit nec remo-
vet 1842]

