115

negationis in hac sententia ratio. Ipse quidem sensus satis 142

patet. Omnia enim se Cicero ait Catilinae consilia conatusque
non modo audire, sed etiam videre. In librorum scriptura quum
aperte deesset. negatio (hoc enim in ea'dicitur: nihil est, quod
dicere possim me non solum audire, sed etiam videre, id est.
audio quidem: quaedam, sed non video), confugerunt ad ellipsin,
ut non modo· pro non modo non positum esset, quo artificio
negationem lucrantur, sententiam nullam3 esset enim hoc ita
dictum, ac si *contraria essent audire et videre, ut sententia
haec efficeretur: tantum abest, ut audiam„ ut etiam videam,
deinde etiam magis ridicule: nihil est, quod tantum absit, ut
audiam, ut etiam υἱᾱθαφης itaque plane supervacaneam, quod
ad hunc locum attinet, operam sumunt, qui non modo pronon
modo non in tali sententia non dici, vere sane, docent.¹) Fuit
etiam, qui mm modo non scriberet, Goerenzius. Plerique autem
quum obscure sentirent, etiam ad videndi et sentienda· verbum
pertinere negationem debere (dicere enim Ciceronem, nihil
esse, quod non videret), sive Cuiacii sive alius interpolationem
secuti duplicem negationem'intulerunt; quam scripturam frustra
intempestivis cruditionis copiis defendit Beierus. Nam sic
comparantur non audiam et non rideam, diciturque non modo
illud locum habere, sed etiam hoc; quod tamen Latine non
illo modo effertur; dicendum est enim: non modo (id est, ut
interpretantur, non modo non) audiam, secl ne videam quidemn
deinde non impedita solum, sed perridicula efficitur sententia
ex his et illis, quae praecedunt: nihil esse ex Catilinae consiliis.
quod affirmari possit Ciceronem non modo awldre, sed ne cidere

¹) Faciunt hoc plerique, qui res criticas tractant imperite, ut, non per-
specta difficultatis et dubitationis sede et natura, longas disputationes
instituant, saepe falsas, interdum veras, sed quae ipsam rem non at—
tingant; alii citandis testibus aut parum locupletibus aut qui nihil
dicant, quod ad rem pertineat, defungi malunt. Ex priore genere est
ad hunc locum, ut ad alios aliquot, Beneckii annotatio, qui ne illud
quidem attendit, etiamsi non modo pro non modo non diceretur aut
ita scriberetur, deesse tamen unam negationem ad eam scripturam,
quam ipse probavit, explicare ne tentavit quidem. Infinitae sunt eius—
modi de multis harum orationum, ut de aliorum scriptorum Cicero-
manorum, locis disputationes Germanorum quorundam, longe etiam
Beneckio inferiorum, quas refutare otio abutentis est. Dixi semel, ne

quis miraretur, cur earum nuHam rationem habuissem.
8*

143

