ΧΠ.

De emendandis Ciceronis orationibus pro
P. Sestio et in P. Vatinium disputatio. ¹)

 

De emendatione orationum Tullianarum pro P. Sestio et 411
in P. Vatinium dicturi ante omnia universam codicum manu-
scriptorum, qui supersunt, rationem explicabimus, qua exposita
et ea, quae ab aliis nuper in priore oratione emendanda prae-
stita sunt, confirmabuntur et ad ea, quae restant, via munietur.
Nam et quid in illa praeterea, in Vatiniana autem omnino, e
codicibus sumi possit, patebit, et quid aliunde, hoc est, coniec-
tando necessario petendum sit, et quo ea coniectura funda-
mento niti debeat. Nam quum plures recentissimo tempore in
oratione Sestiana elaboraverint, eorum duo, O. M. Miiller et
A. Matthiaeus, alter infeliciter criticam partem tractavit, alter
prope non attigit, ne is quidem valde, ut videtur, curans,
quam certam auctoritatem ea scriptura haberet, quae ab Er-
nestio leviter recognita vulgo circumferretur3 tertius, Eduardus
qunderus, vir doctissimus, id, quod iam Orellius in editione
Ciceronis operum senserat, perspexit clarius, quantopere supe-
riores editores in ponendis emendationis fundamentis errassent, 412
quam multa neglexissent, intellexitque universe, quaenam essent
optima et certissima rei gerendae subsidia. Sed quum ad
horum subsidiorum scripturam cognoscendam unam Hervagii

¹) Edita tripartito, prima pars a. 1833, secunda et tertia a. 1834.

