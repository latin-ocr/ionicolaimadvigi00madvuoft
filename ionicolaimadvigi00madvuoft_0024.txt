2

ει tueri posse videtur vel aliunde sumptum argumentum deinde,
si quis munerum offerendorum similitudinem aliquam in
hoc more inesse iudicat, Voluntas quidem certe, quae in
munere maxime spectari solet, apparet, si, quum splendida et
ad praesentem laetitiam aptissima non possimus, ea tamen prae—
bemus, quae nobismet ipsis grata ac iucunda sunt. Accendi
autem ad gaudendum animi huiusmodi scriptis num possint,
nescio; opus quidem hercle hoc tempore non est. Itaque sive
haec vera sunt, facilius non improbabitur, sive falsa quadam
opinione id, quod efficere non possumus, non omnino necessa-
rium esse nobis persuasimus, condonabitur, quod, quum gravi
collegae praestantissimi casu ad nos praeter exspectationem hoc
munus delatum esset, ut festo conventui, in quo pro nuptiis
auspicatissimis celsissimorum principum academia nostra vota
publice susceptura esset, proluderemus, in summis temporis
angustiis tenuem nec tamen, ut opinamur, nostrarum litterarum
studiosis inutilem nec, si grammatici nomen non pertimuerint,
iniucundam materiam delegimus. Quum enim inter ea inventa,
quibus nostro tempore antiquae litterae auctae sunt, unum quod-
dam deprehendere mihi visus sim a ceteris valde abhorrens
et perspicuis fraudis ante aliquot saecula commissae notis inu-
stum, idque specie ipsa parvum, sed tamen, nisi quale sit
declaretur, aliquando nociturum sit, eum errorem tollere decrevi.
Sed quoniam hoc inventum ipsumque opusculum, de quo agetur,
nondum admodum celebratum est, breviter antea narranda
causa videtur.

Quum constaret, in bibliothecis quibusdam Apuleii, obscuri
hominis, Latinos de orthographia libellos servari1), complures
3 quoque ex Caecilii Minutiani Apuleii de orthographia opere locos,
eruditionis non vulgaris opinionem excitantes, ante haec tria
saecula Caelius Rhodiginus in antiquarum lectionum libris, unum
Achilles Statius ad Catullum laudasset, nonnullos alii a Caelio
sumptos in sua scripta transtulissent2), Angelus Maius, Vaticanae
bibliothecae praefectus, de ea re diligentius quaerere aggressus,

 

¹) Vid Fabr. Bib. Lat. ed. ΕΓΗ. ΙΙΙ p. 41.

²) Gyraldus Ursinus Eiythraeus, L. Carrio; vid. piaetssatt Maii et Osanni
mox commemolandae, et de Statio Osann. p. 68. De Io. Tortellio
dicetur postea.

