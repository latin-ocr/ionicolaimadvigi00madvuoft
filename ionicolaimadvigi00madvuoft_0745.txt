719

frustra tentatum est et paulo post (a. 47) iactatum a Dolabella
(Dion. Cass. XLII, 32), id postea ipsum Caesarem (eodem a. 47)
perfecisse, Dio Cassius tradit XLII, 51: καὶ τὸ ἐνοίκιον, ὅσον ἐς
πεντακοσίας δραχμάς ἧν, ἐνιαυτοῦ ἑνὸς ἀφείς. Ad magnarum habsta-
tionum conductores largitionem non pertinuisse, summa prae-
finita ostendit.

F. Epistola ad C. Halmium. ¹)
Io. Nic. Madvigius Car. Halmio S.

Litteras tuas proximas die XVI mensis lunii accepi. In-
stabat tum iter, quod mihi quotannis circum gymnasia regni
nostri faciendum est mense lunio extremo et Iulio. Eo per-
acto, negotiis fessus partem feriarum aestivarum, quae apud
nos in Iulium et Augustum incidunt, rusticationi dedi et studiis
a philologia remotis. Urbi deinde redditum non solum scholae
academicae exceperunt, sed comitia regni nostri, quibus inter-
sum. Ita ante huius mensis initium nullum fuit tempus, quo
ad Ciceronis libros animum convertere liceret cum intentiore
aliqua cura et cogitatione. Videbam autem, si quid in illis
orationum Philippicarum extremarum locis, quorum tu indicem
litteris tuis adiunxeras, tentare vellem, saltem percurrendas
totas illas orationes esse, in quibus codex Vaticanus nos desti-
tuit. Id feci primis huius mensis diebus, statimque confirma-
tum vidi, quod, quum primum illum locorum indicem percurri,
praesenseram, perpauca fore, quae ad eorum emendationem post
tuam curam conferre possem. Nam et misera illarum ora-
tionum condicio est, in quibus codices et negligentia et inter-
polatione valde corruptos. habemus, ut coniectura, in quo
certum vestigium ponat, non reperiat, et ipsis novis testi-
moniis, quae tu e tuis codicibus protracta mecum communi-
casti, minus libero et certo iudicio utor, quod totam horum
codicum rationem non ita, ut tu, perpetua observatione per-

l) [Ex novorum annalium philologiae vol. 73 p. 117 sqq. Epistola, qua
occasione scripta sit, ipsa indicat; ea quum absoluto iam altero volu-
mine editionis Turicensis orationum Tullianarum Monachum pervenis-
set, sine ulla mutatione annalibus illis inserta est subiectis trihus
quattuorve annotatiunculis, quas unci claudunt]

