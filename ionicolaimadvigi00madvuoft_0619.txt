595

ὅτι Graecum neque, quae ei respondet, Hebraeam particulam ex-
cluderent. Exemplorum copiam collegit Buenemannus ad Lac-
tantii Instit. IV, 12, 18, V, 17, 30, VI, 22, 3. Orti autem ex
diverso rivuli quemadmodum ad extremum, barbaria superante,
mixti sint, ad hanc nostram quaestionem nihil attinet persequi. 1)

VI. De formis imperativi passivi.

Ad extremum, ut ipsas formas verborum attingam, non
meum inventum proponam, sed alienum confirmabo et ampli-
ficabo. Duodecim enim anni sunt, quum Krarupius, amicus
meus, formam eam, quae in omnibus grammaticis secundae per-
sonae plurali futuri imperativi passivi adscribitur (amaminor,
hortaminor, vereminor), negavit ullam habere auctoritatem. Nec
tamen postea quisquam aut eam formam sustulit aut exem-
plum veteris scriptoris addidit; nam duo illa Plautina, quae
Ruddimannus et antiquiores habent, summo iure Krarupius
reiecit, alterum ex Epidico V, 2, 30, ubi pluralis ferri nullo
modo potest, codices autem habent arbitr-anano, ex quo fit
arbitramino, alterum ex Pseudolo ΙΙΙ, 2, 70, ubi haec leguntur:
Si quo hic spectabit, eo tu spectato simul; si quo hic qradietur,
pariter proqrediminor. Et habent codices, quem sententia re-
quirit, singularem proffredimtno. Atque sic hos locos scribendos
esse, vidit etiam Ramshornius p. 143, sed quid inde seque-
retur, non vidit. Illud addo, ipsam formam ratione carere:
neque enim usquam in Latino sermone littera r pluralitatis
index est. Qui etymologiam sequi volet, sic imperativum passi-
vum ordinabit:

Singul, Plural.
Prior forma pers. 2: hortare
i pers. 2 et 3: hortator pers. 3: hortantor
Sec. forma — pers. 2 et 3: hortamino²) pers. 2: hortamini.

¹) [In hac quinta admonitione plura nunc addidi supplevique, quae notari
et a primae editionis forma separari commode non potuerunt. 1542]
²) Haec forma praeter eos locos, quos Struvius et alii citant, quater legitur
in tabula Heracleensi (Haubold. Monum. leg. iur. Rom. μ. Illo [Bi-uns
Font. Iur. Rom. p. 95 et 96]). [Semel frecime'no in decreto Minue-iorum
apud Orell. n. 3121]
30'*

240

