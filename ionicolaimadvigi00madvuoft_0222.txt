247

200

custodes cum iis, quos custodire deberent, iunctos et aequatos,
sed omnino universae iuris veteris naturae repugnat Vehemen-
tissime talis civitatis non amissio, sed imminutio in eo, qui
plenam eam antea tenuisset3 nec ullum praeterea eius Vestigium
est, nisi in poena censoria eorum, qui tribu movebantur, ex
qua ipsa comparatione de tota re iudicari potest. Illud praeter-
iri non debet, antiquis temporibus ab illa ipsa plebe, quae
tantopere rei publicae administrandae maiorem partem petebat,
eiusque tribunis postulatas esse agrorum assignationes coloni-

arumque deductiones (cfr. Liv. IV, 11, 47, 58 (ubi veteres

editiones necessaria emendatione habent: memor libertatis colo-
nim-nm aut (tyri publici aut suffmqic‘ liber-e ferendi cmzsilia
witot), V, 24, VI, 16, alibi). Neque ulla eius instituti causa
excogitari potest. Nam quod ab urbe aliquantum discedebant,
minus fortasse commode ius suum omnes exercere poterant3
ceterum antiquissimae coloniae civium non longius aberant quam
municipia suffragio donata, nec tam multa tum comitia; pau-
latim longius deducebantur; verum eodem modo municipia
propagabantur, et, crescente re publica, minus iam aut omnes
aut maior pars civium, quibus licebat, intererant rebus agendis.
Quid, quod saepius iam antiquis temporibus ager satis longin-
quus civibuS, militibus maxime, dividebatur et ii in eum de-
ducebantur, nulla constituta colonia? quos nemo suffragio
privatos putavit, quum tamen prorsus eodem loco haberi debe-
rent (Lir. XXXI, 4, 49). In his autem apparet similitudo
τῶν κληρούχων apud Graecos, maxime Athenienses; hi enim cum
Romanis coloniis comparandi sunt, non coloniae Graecorum a
sua origine disiunctae. His tam perspicuis argumentis, quibus
testimonia postea adiicientur, opponunt primum silentium scrip-
torum; quod contra ipsos valet. Mutationem enim in civium
condicione factam par erat commemorari; nunc simpliciter cives
ex urbe ductos scriptores narrant; nec ii, quos sociorum no-
mine de civibus suffragium non habentibus usos videmus, un-
quam ita de civibus coloniarum, nisi de veteribus incolis,
loquuntur. Nec ullum institutum iuris ad eos cives, quorum

 

addita poena, si quis non isset (Dion. Halic. VII, 13, Plutarch. Corio-
11111. 13).

     

Tlg
Ἴ,

