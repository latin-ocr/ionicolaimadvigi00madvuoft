212

172

tibus.¹) Ille ipse, qui haec studia maxime commorat, non
absolvit, quod instituerat, nec deduxit disputationes suas ad
adulti et summis opibus pollentis imperii tempora, quibus ipsa
magnitudo rerum et membrorum in unum corpus coalescentium
diversitas quum mutationes obscurationesque priorum institu-
torum attulit et miras saepe eorum copulationes et in aliud
genus translationes, tum nova addidit. Nec sane, si haec om-
nia is complexus esset, res confecta fuisset. Permultum enim
abest, ut aut, quae ita pertractavit, ut nova et propria pro-
ferret, ea omnia aut longe maximam partem probem meque
eius auctoritati mancipem aliosve mancipari velim aut, si reli-
qua persecutus esset, omnia simpliciter ab eo accipienda fuisse
credam. Iam significavi, non tam singulas opiniones Niebuhrii
mihi probandas videri, etsi permultas probo, quam in quaerendo
libertatem et veterum institutorum rationis clare perspiciendae
Voluntatem. Neque me fallit, aliquando Niebuhrio accidisse
videri, ut propter illud ipsum concinne dispositae imaginis stu-
dium, quod paulo ante commemoravi, ea, quae helle et ordine
composita essent, velut quae ad numerorum quandam conveni-
entiam adduci possent, paulo facilius pro certis amplecteretur,
interdum etiam, quum in parvo aliquo rerum orbe eiusmodi
aliquid effici posset, aliorum, quae repugnarent, oblivisceretur.
Video etiam, facultate illa vestigia minuta et dispersa perse-
quendi, ne minores lusus commemorentur, eo eum aliquoties
abreptum esse, ut in fundamento parum firmo opinionum no-
vitatis gratia splendentium quasi molem late patentem ex-
strueret, et in iis singulatim inculcandis et confirmandis acumine
abuteretur, quale est illud de poemate antiquissimo epico Ro-
manorum commentum, iure a magno philosopho reprehensum.²)
Nec dubium est, quin aliquando studio suam sententiam con-
firmandi veterum monumentorum testimonia interpretando per-
verterit aut eorum vim scriptores et inique et inconstanter

¹) Hoc quale sit, intelligi fere potest ex Creuzeri epitoma antiquitatum
Romanarum, -quae etsi non ipsam institutorum explicationem, sed line-
amenta et materiam continet, ut iniquus sit, qui Creuzeri de singulis
rebus iudicia ibi posita putet, tamen apparere videtur ex ipso materiae
genere et dispositione rerumque quaerendarum significationibus, qualis

forma futura sit totius doctrinae.
²) Hegel. Encyclopad'. d. philosoph. Wiss. ἓ 549, p. 492. ed. 2.

