671

p. 679 sqq. ed. 3. [Conferantur quae ex praef. ed. 4 sub finem
huius voluminis ponentur] 1)

Verum non possum Catilinarias orationes relinquere, nisi
rem his proximis annis agitatam attigero, suspiciones dico
iudiciaque eorum, qui primum unam ex iis, deinde duas, po-
stremo etiam tres non a Cicerone scriptas, sed ei falso sub-
ditas putaverunt. Quae res, ut verum dicam, a tali initio
ducta est, ita crevit, iis argumentis tractata est, ut magnam
iis, qui omnes huiusmodi dubitationes in invidiam vocant ina-
nitatisque arguunt, suae sententiae commendandae facultatem
praebeat eorumque vanitatis ridendae, qui, ne auctoritati ser-
vire tardive esse videantur, quicquid sit prolatum novi com-
menti, arripiant et augeant. Mirum profecto est, quidam, qui
alibi in scriptis veterum enarrandis paene nimis sunt faciles ac
patientes, quam fiant, si in huiusmodi suspicionem inducti sunt,
difficiles ac morosi et ad res apertas minimeque insolitas ita
adhaerescant, quasi nunquam antea quicquam animadverterint,
et tamen iidem quantas, ut opiniones suas persequantur, com-
mentorum incredibilium moles exstruant. Sed primum rei
historiam narremus. Nam quum F. A. VVolfius notam illam
quattuor orationum accusationem ita peregisset, ut nunc qui-
dem, quicquid de ipsa re statuitur, cautionem in causa praepa-
randa et ab omni parte consideranda et mehercule etiam
subtilitatem, sed maxime in ipsa libertatis specie libertatem de
eloquentia Ciceroniana orationibusque post exsilium habitis
deque motu antiqui sermonis recte iudicandi valde desideremus,
Eichstaedtius (a. 1802) in censura libri VVolfiani, si non alias
Ciceronis orationes, saltem unam ex Catilinariis sibi simili
damnatione dignam videri significavit; cui facile XVolfius obse-
cutus statim tertiam damnavit, eamque rem postea in scholis
sermonibusque ita significabat, ut aut omnino, quae esset,

¹) In pusilla re, sed quae in prima libri pagina posita sit, diligentiae
mihi testimonium quaeram. Nam Orellio haec distinctio displicet, qua
etiam antea usus sum: Omnes hi, quos videtis adesse, in hac caasa
iniuriam noco scelere conflatam patant oportere defendi (vulg. adesse
in hac caasa, iniuriam cet.) Verum in demonstratione advocatorum
praesentium his verbis: quos videtis adesse nihil languide adhaerere de-
bet; quod Cicero dicit, sic dilatari potest: in hac caasa iniuriam inesse
patant novo scelere conflatam eamque oportere defendi.

339

