53

54

42

de meretricibus prorsus incerta res); faciem eo occultatam adeo
nemo dixit, ut palliolatum Claudium ludis praesedisse legamus
(Sueton. Claud. 2), palliolatos dixisse homines molles (Quintil.
XI, 3, 144). Sed mittamus haec tam perturbata, quae non
exagitarem, nisi late fusum et alibi et per commentarios ad
Iuvenalem hoc genus esset, tollendum aliquando et eiiciendum.
Partes mulierum Iuvenalis triplicis generis posuit3 primae sunt
meretricis (Thaidis), secundae uxoris; iam patet, tertias neque
meretricis esse neque certae nationis mulieris (quid enim hoc
nationum discrimen ad illam partium distributionemP), sed,
quae relinquitur, ancillae. Ea Doridis nomine significatur, Graeco
et saepe servili (cfr. Petron. Satiric. 126, Doris libertina est
in inscriptionibus apud Grut. 878, 3. 612, 10) et habitu. Pal-
liolum enim non capitis tegumentum intelligendum, quod nun-
quam ornatus causa sumebatur, ut culta illo dici posset, sed
vestimentum superius muliebre, quo significatu praeter Cicer.
de Divin. ΙΙ, 69 Ovidius saepius pallium dixit, inferioris tamen
ordinis mulierum, ut coniicio· ex Martial. IX, 33 [32], 1. Nam
ibi quoque de vestimento intelligo; certe ita intelligendum est
apud eundem XI, 28 [27], 8, ubi qui capitis tegumentum esse
putant, grave sane onus capiti feminae imponunt, quinque vel-
lera. Significatur igitur ancilla sedula, leviter vestita, sola
tunica, sine palliolo, quemadmodum viri tenuiores tunica sine
toga utebantur. Sed satis dictum de re neque per se gravi
neque magni ad universi loci sententiam momenti.

Alius eiusdem satirae loci sententiam no'n tam grammatica
quam rhetorica orationis forma non satis perspecta obscuravit,
peperitque in verborum vi constituenda singularem licentiam.
Ubi poeta Umbricium aedificiorum urbis fragilitatem et perpe-
tuos inde ruinarum metus commemorantem inducit, haec scripta
sunt (V. 193 sqq.):

Nos urbem colimus tenui tibicine fultam
Magna parte sui. Nam sic labentibus obstat
Villicus et, veteris rimae contexit hiatum,
Securos pendente iubet dormire ruina;

in quibus, ut de hoc primum dicam, versus tertius duram
habet orationem et, ut opinor, non Latinam, quam recte Ru-
pertius, alios secutus, emendavit, restituta paucorum codicum

