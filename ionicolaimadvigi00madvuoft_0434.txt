410

lectam. Nec possum, quin vehementer ei et Baitero auctor
sim, ut in nova Ciceronis operum editione, cuius hoc specimen
esse voluerunt, in singulis libris novorum codicum, quorum
fidem in oratione constituenda aliqua ex parte sequendam
putarint, plenas scripturas subiiciant, ubi cum contexta ora-
tione contendi statim possint, nec eas se aliquando edituros
promittant. Nam huiusmodi consilia multa evenire possunt
quae conturbent et impediant3 et si exsecuti fuerint, quid habe-
bit utilitatis selecta illa scripturae varietas? Spatio quidem opus
erit ad illam rem non valde magno, quum praesertim, meliore
posito totius recensionis fundamento, multa omitti possint et
debeant ex superiore apparatu, quae antea fortasse iure com-
memorarentur. Sin aiiter fecerint, semper, donec pleniora
habebimus, verebimur, ne non ita pauca, quae aut probanda
fuerint aut veritatis vestigia et mendorum occultorum indicia
habuerint, editoribus nec probanda nec commemoranda visa
sint. Quod quale sit, partim in oratione Caeliana et Sestiana,
ubi codicum Bernensium integras scripturas cum reliquis codd,
maxime parisiensi, comparare poteram, superioribus disputa-
tionibus sine ulla obtrectatione demonstratum esse puto, partim
non una nec temeraria suspicione in hac ipsa oratione pate-
fiet, cuius deinceps singulos locos persequar, inquibus ab illa
recensione discedendum videtur. Minora, de quibus explicate
dici opus non est, quoniam tamen omittere nolo, in margine
ponam.¹)

C. 3, 6 minus recte editum est ex codice Erfurtensi:
(hnitto iurisdictionem in liberam cit-itatem eontra [eyes senatus-
que consulta, ubi in reliquis codd. (ΡΑΒ, Dresdensi quoque et
ceteris) est, ut vulgo edebatur, in libera civitate. Infra c. 4, 7,
quo loco Orellius utitur, singulare genus commemoratur cau-
sarum inter liberos populos et cives Romanos de pecuniis
creditis, de quo genere pecuniae multa legibus et SCtis con-
stituta fuisse scimus (vid. v. c. Ascon. in orat. pro Corn. p. 91
Hot., Cicsad Attic. V, 21, VI, 1, 2), atque in iis causis Cicero ’

¹) [Ea in hac editione fere delenda putavi] Codices praecipuos brevitatis
causa sic notabo, ut A intelligatur, quemadmodum apud Orellium,
Bernensis prior, B alter (nullius per se momenti), E Erfurtensis, P
Parisiensis.

