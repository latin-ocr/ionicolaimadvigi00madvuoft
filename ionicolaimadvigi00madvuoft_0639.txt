XIX (Vll).

Praefatio Ciceronis Catoni et Laelio, quum
Hauniae 1835 editi sunt, praeposita.

 

Quod feci ante aliquot annos, quum Ciceronis orationes 2034
eas, quae in scholis legi solent, a me emendatas edebam, ut,
quum annotationem criticam perpetuam editionis consilio ex-
cludi iudicarem, tamen, maxime scilicet magistrorum causa, sed
etiam aliorum hominum doctorum, qui in hoc studiorum genere
versarentur, universam recognitionis meae rationem in praefa-
tione explicarem exemplisque patefacerem, id in Catone et
Laelio eo mihi magis faciendum esse puto, quod in priore libello
novo insignique emendationis subsidio usus sum.

Ab Orelliano exemplo, in quo post superiorum curas dili-
genter recognitus uterque dialogus est, adhibitusque ad Cato-
nem emendandum codex omnium antiquissimus Parisiensis,
quibus in locis hoc meum discrepet, ex inferiore margine per-
spici potest. Sed post Orellium Reinholdus Klotzius, qui Ca-
tonem Lipsiae a. 1831, Laelium a. 1833, auctis etiam codicum
subsidiis, edidit, optimorum librorum auctoritatem pressius
etiam secutus est scripturarumque ex iis receptarum rationem
copiose reddidit. Nam F. V. Ottonis editio Catonis (Lips.
1830) nihil fere proprii boni habet, inanes verbi substantivi 2⁶5
damnationes aliaque eius generis multa, utilis tamen ad cogno—
scendum apparatum criticum, quem et plenius quam ceteri
praeter Gernhardum exposuit et auxit codicum Dresdensium

