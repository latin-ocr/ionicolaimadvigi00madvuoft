508

394

se iudices (eos enim alloquitur) se complexurum promittit,
quaecunque sit oblata fortuna3 quasi illi rei sint et in periculo
versentur; et belle haec cohaerent cum altera sententia: nec me
ab iis, quos videtis, ulla fortuna divellet. Deinde haec ad su-
periora contrarie referuntur (Eyo vero). Putes igitur, eum
ibi de iudicibus aliquid dixisse. Sed ibi etiam se negat, iis
pulsis, qui se urbis compotem fecissent, in urbe remansurum.
Itaque nunc sane dicit, se eos comitaturum in exilium. Mani-
festo igitur scribendum est: qu vero eos in omni fortuna cet.
Et eos et paulo post ab iis, non, ut Orellius fecit, ab his scri-
bendum est3 nam de praesentibus loquitur, sed ita, ut haec ad
superiorem eorum commemorationem referantur.

In oratione Sestiana emendanda coniuncto plerumque testi-
monio codicis Parisiensis et Bernensis prioris usum sum. In
Vatiniana tantum selecta codicis Bernensis varietate utor, quae
in Orellii editione operum Ciceronis annotata est. 1) Contra
alterius familiae unus nec perbonus (in hac oratione) nec
tamen infimus codeX, Erfurtensis, accurate collatus est. Sed
codex archetypus, quantum quidem ex Parisiensi conficio,-
negligentius in hac oratione et festinantius scriptus erat quam
in Sestiana.

C. 1, 2 pro ferocitatem tuam istam, ubi incommode de-
monstrativum· in extremum locum reiicitur, e Par. (HerV.)
edendum est ferocitatem istam tuam.‘²) ,

C. 1, 3 videtur hoc tribuendum esse codicum consensui,
ut scribamus: sed nulla unquam de re, ubi est nunc ulla, non
sane eiusmodi exemplis freti, cuiusmodi Garatonius utitur, nec
aliis, quae aut ad Ciceronem non pertinent aut coacervationem
quandam negationis ex quotidiano sermone habent (ut Verr. II,
24, 60, ubi cfr. Zumpt.); sed Cicero, quum plura interiecta
essent post priorem negationem, propter proximum non modo
intulit contrarium sed nulla, simili anacolutho eius, quod est
in Acad. II, 29, 92: Nee hoc in acervo tritici solum· — sed

¹) [In ea re nullam factam esse iacturam, nunc novimus et supra
dixi]

²) Verba ad id iam Orellius delenda esse intellexit. Hervagius et Nau·
gerius in hac quoque oratione aliquid ex melioribus codd. sumpserunt,
iisdem, ex quibus Sestianam suppleverunt.

