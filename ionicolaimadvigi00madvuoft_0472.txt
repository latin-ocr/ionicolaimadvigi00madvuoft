60

XlV (ll).

De formarum quarundam verbi Latini
natura et usu disputati0.¹)

Quum ante lios duodecim menses in indicenda magistra-
tus academici mutatione de emendandis duabus Ciceronis ora—
tionibus novam disputationem post superiores plures eiusdem
generis ordiens, quae postea absoluta est, animum criticarum
quaestiuncularum minutiis fatigatum scriberem aliorum argu-
mentorum varietate exhilarari cupere, ne ipse quidem puta-
bam, ex grammatica potissimum disputatione, cuius eandem
esse exilitatem plerique iudicabunt, me eam varietatis delecta-
tionem petiturum esse. Et tamen quum sic acciderit, ut ad

¹) [Edita bipertito a. 1835 et 1336. Quae de vetere verborum Latinorum
futuri temporis forma in so cadenti exposui, eorum partem attigit a.
1837 A. Benary in libro de sonis linguae Latinae (Romische Lautlehre)
p. 273. Veram rationem perspexit etiam C. O. Muellerus in anno-
tatione Festo addita (a. 1839) p. 167 51 p. 351. Illud sane me fugerat,
iam a. 1816 Boppium, V. Cel„ in libro de verborum in lingua San-
scrita flexione p. 98 de faoeo recte iudicasse, de faxim, quod praesens
facit, non prorsus recte, de famem minus bene. Summas eorum, quae
hic exponuntur, nunc ad libri scholastici brevitatem contractas et ad
discipulorum captum accommodatas posui, ut debui, suis locis in
grammatica Latina, quam superiore anno edidi. 1842] [Quae God.
Hermannus, vir ab linguarum comparatione et ab historica sermonis
sensim exculti perscrutatione toto studiorum et iudicii genere alienus,
contra disputavit, non attingam]

