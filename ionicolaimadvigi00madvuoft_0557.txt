XVI (lV).

De locis aliquot Iuvenalis explicandis dis-
putatio altera. 1)

Anniversarium hoc scribendi munus eiusmodi est, ut, 167
quum ex praesentis temporis occasione ducatur et cum futuri
spe coniunctum sit, magnam tamen habeat vim ad praeteri-
torum memoriam scriptori saltem renovandam. Sive enim ea,
propter quae ad scribendum Vocatur, animo contemplatur, aut
optimi regis non tam annos computare in mentem venit quam
res singulis annis pro salute civium gestas recordari et nullam
vitae partem a rei publicae cura vacuam, aut litterarum, stu-
diorum, institutorum academicorum vicissitudines hominumque
res mutabiles obversantur, sive ab hac imagine retro ad semet
ipsum animum revocavit (quis est enim, cui non in maxi-
marum rerum cogitatione suarum quoque rerum memoria
subinde intercurratP), continuum illud, in qui versatur, stu-
diorum curriculum quasi quibusdam notis distinctum conspicatur,
ut et progressiones et flexiones anfractusque facilius animad-
vertat. In quo spectaculo quam in varias partes animus
trahatur, quum alia, si non absoluta, at aucta tamen et longius
provecta, alia ac fortasse plura inchoata ac deinde intermissa

¹) Edita a. 1837 mense Ianuario in indicendo coetu academico ad natalicia
regis Frederici VI agenda. Prior disputatio exstat in opusculis priori·
bus a p. 29 ad 63.

