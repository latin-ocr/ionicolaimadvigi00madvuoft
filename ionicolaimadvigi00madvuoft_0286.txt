325

264

1101115 supplementa conferre3 nam Verrinarum Ciceronis ora-
tionum locos aliquot expolire in animo est, quas orationes
C. T. Zumptius, vir doctissimus, ita recensuit, ut eandem auc-
toritatem eandemque rationem sequeretur, quam ipse proba-
veram (in epist. crit. ad Orellium et in disputationis de Asconio
Pediano appendice crit. a. 182& editis), sed et multo maiore
uteretur apparatu et, quod ego tantum in extremis libris accu-
ratius in praecipuis locis persequi potueram, quia in reliquis
instrumentum criticum deficiebat, ad priores quoque et ad
omnem textum transferret.¹) In quo negotio quum, suis iam
compositis et paene typographo traditis, mea quoque compara—
ret, suis plerumque consentanea, in paucissimis 10015 dissen-
tiens, tamen, nescio quo casu, in uno et altero loco etiam ex
iis, qui in epistola maturius ad eum allata tractati sunt, eorum,
quae a me exposita erant, rationem non habuit, quum tamen
neque dissensum significaret neque, ut opinor, dissentiret in
omnibus certe; nimis enim est in nonnullis perspicua res; in
uno quidem loco, etiamsi nemo de ea re dixisset, tamen edi-
tori aliquid erat annotandum. Nam in libr. V, 16, 40 pro eo,
quod scriptum erat responsum nullum dedisti, scribendum esse
responsum dedisti, quanquam iis argumentis evici (epist. ad
Orell. p. 41), ut contra dici vix queat (et obsecutus est Orel-
lius in editione singulari libri quinti), tamen, si dissensit Zump-
tius, casu factum esse debet, ut hanc codicis eius familiae,
quam sequitur, praestantissimi et Leidensis memorabilem scrip-
turam omnino non annotaret, quam ego Vix adducor quin in
Guelferbytanis quoque codicibus eum reperturum fuisse credam,
certe in altero eorum. Nec dubitare possum, quin Zumptius,
nisi casu admonitionem neglexisset, intellecturus fuerit, in libr.
IV, 64, 143 transpositione Victoriana contra omnes codd. facta:
quem ‘ne nudus quidem filius (pro ne quem nudus quidem filius),
quam reliquos editores sequens certissimam coniecturam ap-
pellat, prorsus everti et orationis formam et sententiam, quod
et Garatonius sensit et ego demonstravi in ep. ad Orell.

¹) Nitebar ego una collatione codicis Parisiensis ab ignoto homine
facta et iis⁷ quae 3111 parum diligenter ex similibus codicibus enota-
verant. ¹

 

