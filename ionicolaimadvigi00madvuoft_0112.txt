111

112

V.

Praefatio editioni orationum selectarum Cice-
ronis Hauniae a. 1830 vulgatae praeposita.

Aut nullam aut perbrevem praefationem postulare videtur
Ciceronis orationum aliquot editio scholasticae institutionis causa
suscepta, qua ipsa oratoris verba sine ulla commentariorum
accessione continentur, et in qua ne delectus quidem orationum
novus factus est. Nam ex earum orationum numero, quae
hunc in scholis nostris locum iam diuturna possessione tenent,
iis detractis, quae vere Ciceronis sint necne, dubitatum a multis
est itaque disputatum, ut certe non optimas esse omnes fate-
antur, adiectaque Philippicae secundae, quae in hunc selectarum
orationum numerum recepta iam erat, Philippica prima, sine
qua illa recte legi posse non videtur, nihil praeterea in hac re
visum est mutandum. Sed tamen ut paulo pluribus verbis
hoc loco utendum sit, facit, quod in hoc volumine plus in
aliquo genere novi inest, quam in huiusmodi editionibus inesse
solet. Suscepta enim huius editionis cura id me suscepisse
statuebam, ut, quoniam in criticis quaestionibus maximeque in
Ciceronis librorum vera forma investiganda studii aliquantum
et operae posuissem, hae orationes emendatiores describerentur
non solum, quam in vulgaribus exemplis circumferrentur, ve-
rum etiam quam in iis, quae optima haberenturÍ¾ nam in his
quoque multa improbanda esse et in melius mutari posse,
noram. Nec satis erat, unum et alterum, quod maioris mo-

