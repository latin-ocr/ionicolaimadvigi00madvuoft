305

plurima et gravissima menda tolli ex iis posse, si quis codicem
a recentissimis, quibus vulgares libri obsiderentur, interpola-
tionibus immunem nactus esset. Talem autem Parisiensem

illum esse non solum ipsa antiquitas ostendebat, — noni enim
saeculi dicebatur esse, nec ab opinione magnae certe vetustatis
abhorrebat vocabula scribendi constans ratio, —— verum etiam

multorum locorum scriptura statim patefaciebat, ita a reliquis
discedens, ut eorum partim aperta menda tolleret, partim oc-
culta aut corrigeret aut argueret saltem, congrueretque fere
cum iis melioris generis codicibus, quorum aut in apparatu
critico Gruteriano rara admodum et parurn diligens exstabat
mentio, velut codicis Sancti Victoris et Gemblacensis a Gu—
lielmo adhibitorum„ aut alibi vestigia supererant, velut in edi-
tione Hervagiana‚ qua Orellius nuper aliquo cum fructu usus
erat. Huius igitur codicis ope, cuius tamen non plane eadem
est per omnes orationes praestantia1), adhibitis, quae praeterea
sparsa hic illic erant, praesidiis. ad quae iam tum accesserat
Erfurtensis codicis collatio qunderiana, mox adiectus est
scholiastes Vaticanus a Maio editus, has orationes horis aliquot
subcisivis emendare coepi, multa quoque, ut fit in hoc genere,
quae aperta testium auctoritate in melius mutari non poterant,
vestigiis tamen persequi et coniectura verum reperire in aliis
necessario falsa notasse contentus. Atque initio cogitabam
interdum ipsas orationes edere et emendationum rationes sub-
iectis commentariis exponere, deinde autem plura ex simili
genere ‘adiumenta prius circumspicienda videbantur. quae res
consiliique exsecutio occasionem et tempus opportunum exspec-
tabat. Interea intervenit orationum pro Caelio et pro Sestio
editio Oreffiana, cui nuper accessit nova orationis de provin-
ciis consularibus recensio; in qua editione quum vir doctissimus

¹) Krarupius annotat, plures eum scripsisse singulosque librarios pauca
quaedam in orthographia mutasse ; unum ubique miehi, nichil scripsisse,
alium c et t litteras permutasse, omnes vero t et οἷς orationem pro
Balbo multo minus accurate descriptam esse, ut videatur librarius ex-
emplar difficile lectu ante oculos habuisse. Sane multo plus vel hoc
adhibito subsidio ad eius orationis emendationem quam ad reliquarum
desideratur, videturque ea oratio et antiquiorem habere interpola-
tionem et ex depravatiore codice quam eeterae in Parisiensem trans-
scripta esse.

20

377

