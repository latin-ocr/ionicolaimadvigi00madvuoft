287

232

septingenti pedites, trecenti equites Latini missi sunt (Liv.
XXXV, 40).¹) Equitum peditumque discriminis ad bellicam
coloniarum originem spectantis, ex quo simul patet, ne in La-
tinas quidem inconditam turbam exoneratam, mentio fit apud
Livium etiam in Bononiae deductione (a. 189, XXXVII, 57) et
in Aquileiae (a. 181, XL, 34, coll. XXXIX, 55) et apud Asco-
nium Pedianum (init. comm. ad Pisonian.) in Placentia ante
Hannibalis in Italiam adventum (a. 218) deducta. Neque tamen
eadem in agro distribuendo proportio servata est; nam Vibone
pedites quina dena iugera, duplex equites accipiebant, Bono-
niae, quo tria millia deducta sunt, equites septuagena, ceteri
quinquagena, Aquileiae peditum tria millia quinquagena, centu-
riones, qui alibi non nominantur, centena, equites centena
quadragena.‘²)

Ab inferiore Italia patet ad superiorem et ad Galliam
conversam esse Romanorum curam, in quam praeter has La-
tinas etiam, quod, nisi forte Casinum excipiendum est, per duo
saecula factum non erat, civium plures coloniae mediterraneae
missae sunt, binorum millium singulae, Potentia et Pisaurum a.
184 (Liv. XXXIX, 44), Mutina et Parma a. 183 (Liv. XXXIX,
55), sive exhaustis Latinis populis nec civibus libenter in La-
tinas proficiscentibus, sive quod digna civium praesidiis Gallia
videbatur3); in quibus unum est, quod mireris. Nam his civi-
bus, inter quos equites non commemorantur, sive quod scrip-
tores omiserunt sive ob proprietatem aliquam instituti, multo
minus agri quam Latinis illis assignatum traditur, paene ad
antiquam parsimoniam, quum bina ternave iugera dabantur,
Potentianis et Pisaurensibus sena iugera, Mutinensibus quina,
Parmensibus octona. Vix agri bonitate tanto maior Aquileien-
sium et Bononiensium mensura compensari poterat, ut alia
quadam ratione nobis ignota haec exaequata putem3 nam ne id

¹) Ex superioribus altera tria millia peditum, trecentos equites habuit
(Liv. XXXV, 9).

2) [Accedunt haec prope ad proportionem stipendii et praedae distributionis ;
vid. Polyb. VI. 39, Duker ad Liv. X, 46, 15. Ea proportio postea in
militaribus coloniis servabatur. Vid. Walter Hist. Iur. Rom. I p. 272
n. 53. 1834]

³) Velleius Parmam„Mutinam‚ Saturniam quoque plane omittit.

