679

in nefando nimis pro nimis nefando, nec animadvertit sic multo
etiam incredibiliorem formam effici: tam nefando nimis. Ap-
paret, nimis interpretamenti loco ad severius adscriptum esse.
Miror omnino, non diffidere sibi in tali disputatione homines
adeo non Latinae orationis idonea scientia instructos, ut proeter-
misisse et praetermissurum fuisse permutent (p. 50) aliaque si-
milia minime raro committant.

Sed praestat, omissa refutandi et reprehendendi acerbitate,
duas res breviter attingere, quae ad totam hanc rem prudenter
iudicandam valde pertinent. Primum enim Sallustii auctoritate
sic quidam utuntur, quasi is minimas etiam rerum particulas
incomparabili studio examinatas non minore diligentia narra-
verit, ut etiam orationes, quas habitas exponit, ad veritatem
expressas putent. Qui valde errant. Nam Sallustii laus totius
rerum imaginis explicandae arte, iudicii subtilitate, sententiarum
pondere, orationis gravitate censetur (quanquam his omnibus
affectatio admixta est); illam singularum rerum summam dili-
gentiam homo praetorius, eloquentiae et prudentis gravitatis
gloriam petens, non primo loco habuit. Id, si quis libere at-
tenderit, in bello Iugurthino multis indiciis deprehendere pote-
rit.¹) Sed in ipsa Catilinariae coniurationis historia in non
exigua ordinis temporisque confusione manifestus tenetur. Nam
Sallustius primum notissimum in domo M. Laecae conventum
et consilium Ciceronis inter matutinam salutationem interficiendi
narrat (c. 27, 28); deinde scribit, interea Manlium in Etruria
plebem sollicitasse et alia molitum esse: iis nuntiatis, factum
esse senatusconsultum, ut viderent consules, ne quid res pu-
blica detrimenti caperet (29); tum post paucos dies in senatu
recitatas litteras Manlii aliosque nuntios auditos, decretumque,
ut exercitus compararentur, et alia (c. 30); his rebus quum in
magno motu et timore civitas esset, Catilinam nihilo minus
consilia sua persecutum esse: „postremo“ etiam in senatum
dissimulandi causa venisse; ibi Ciceronem orationem in eum

¹) Frustra quaeras, quid Metellus initio belli ab Iugurtha postularit, fru‘
stra, quid Metellus toto altero anno egerit. C. 54 legimus, ipsum Me-
tellum statuisse non proelio neque acie bellum gerere3 c. 56 idem dolis
fatigatus ab Iugurtha dicitur, qui pugnandi copiam non fecerit cupienti.
C. 11 Iugurtha materno genere impar dissitum at macula ei a patre in-
haerebat; hie matrem inferioris generis habuerat.

:wi

