655

agitari diceretur, et indicativum in eam sententiam inducens,
quae eum propter totam cum infinita oratione implicationem
vehementissime respuit. Eodem loco Stuerenburgius, Klotzius,
Beneckius, Orellius pro lectissimi viri appellatione, qua Cicero,
si ceteris codicibus credimus, in fratre suo praetore usus est.
rectissimi ex illis scholiis substituerunt, quod vocabulum laudem
habet ingenii non contorti nec pravi (ut quum auditor rectus·
dicitur apud Plinium aut quum L. Caesar firmus et reatus a
Cicerone appellatur, ad Fam. XII, 5), ab hoc loco et ab re
atque sententia alienam. Nam quum hoc Cicero dicat, iudi-
cum consessui parum convenire videri leviorum, ut Romanis
antiquis videbantur, artium tam longam commemorationem.
quoniam severitatis laus, quae levitati contraria est, iudicibus,
quorum muneris severitas propria est, reservari debet, prae-
torem, ne sine adiectione nominet, communi aliqua laude et
quae magis ad dignitatem pertineat, cohonestat; modeste tamen
lectissimum dicit, fratrem verens amplissimzmi appellare. ¹) Pra—
vius tamen multo quam in hoc loco scholiis illis Klotzius usus
est in oratione pro Mil. ξ 12, ubi quum scholiastes, ne nimis
multa verba describeret, ab his verbis orsus esset: appelletur
iia sane, ac tamen, quo spectaret vox «effici, significasset addito
potentia (ita sane potentia), hoc ille editor in Ciceronis orationem

¹) Nihilo melius hoc adiectivum rectus a codicibus et recentissimis edito—
ribus obtrudi videtur Ciceroni in oratione pro Deiotaro § 16, ubi sic
scribunt: Quis consideratior illo? quis rectior? quis prudentior? Nam
rectus homo neque, ut Stuerenburgius vult, constans et gravis intelligi-
tur, temerario contrarius (firmus et rectus quum dicitur, significatur, a
recta Via aliquem pravis consiliis non demoveri), neque, ut Beneckius
putat, qui recte iudicat. Neque haec tam late patens laus recte iudi-
candi ad hunc locum apta est. Quod autem a tecti hominis appella-
tione honestae cautionis notionem excludere conantur, ut fraudulenti
animi relinquatur (quod occULTcs et tectus in deteriorem partem dici-
tur), frustra prorsus nituntur. Nam neque Philipp. XIII, 6 nisi vi
eripient, locum et Vaticani codicis a prima manu scriptura et ipsa ce-
terorum interpolatione (protectior) munitum et sententia, a qua et con-
stantiae et recti iudicii significatio abhorret, neque de Orat. II, 296
efficient, ut Antonius, cuius genus ΙΙΙ, 32 praemunitum et ea: omni parte
soeptum appellatur, hic potius rectissimus in dicendo (id esset non af-
fectatus, ut Caesaris commentarii a Cicerone recti vocantur) quam tec-
tissimus dicatur. Nam tectus est, qui, ut ait Horatius (Sat. I, 3, 59),
nulli malo latus obdit apertum.

318

:319

