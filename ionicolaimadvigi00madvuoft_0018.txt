VIll

P r ae f a t i o
alterius voluminis a. MDCCCXLII editi.

Octo sunt anni, ex quo opusculorum academicorum volu-
men edidi. confectum ex iis libellis7 quos ad id tempus in coe-
tibus sollemnibus festisque academiae nostrae indicendis scrip-
seram, duabusque disputationibus, quae illis propter argumenti
cognationem addi commode posse videbantur. Ei volumini hoc
et nominis communione et reliquarum rerum similitudine ad-
iungitur. Nam huius quoque longe maiorem partem explent
programmata, quae post illud tempus Latino sermone edidi;
quod scribendi genus posthac raro attingam, quoniam ita nunc
apud nos institutum est, ut et pauciora omnino programmata
emittantur et ea fere ab omnibus professoribus per orbem
scribantur3 et si quando mihi extra ordinem id munus obve-
niet, saepius patrio sermone utendum erit, quod iam his feci.
Programmatis addidi praefationes duas⁷ in similium rerum quae-
stione et explicatione positas, et analecta quaedam minora.
Argumenta item, ut in superiore illo volumine, e Romanis
rebus litterisque delecta sunt, Graecae copiae suavitatisque nihil
admixtum habent⁷ quod adhuc academiae nostrae mos in illis
solis scholas meas continuit, e quibus fere huiusmodi libelli
nascuntur3 posthac spero me non tacitis tantum studiis ube-
riorem antiquitatis partem culturum esse. Sed in ipsa Latina
philologiae parte ita cecidit, ut una tantum huius voluminis
disputatio ex institutorum Romanorum explicatione desumere-
tur⁷ reliquae omnes aut in rebus grammaticis aut in veterum
scriptorum libris emendandis difficiliumve ac dubiorum loco-
rum enarratione versarentur; neque, quod animus tulerat, hoc
tempore exsequi per alia negotia licuit, ut huic inaequalitati

 

