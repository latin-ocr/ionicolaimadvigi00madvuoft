209

210

170

causa dicuntur, consideraverit, nescio an saepe cum molesto
quodam sensu dubitaturus sit, satisne plerique ea, de quibus
iudicare vellent, intelligere studuerint. Nam post illos, qui
primi in Italia saeculo sexto decimo in populi Romani institutis
exponendis elaborarunt, Manutium et Sigonium, quos et plenam
eius rei publicae, cuius memoriam renovabant, imaginem animo
complecti voluisse apparet et in quibus perpetuam quandam
antiquae prudentiae, etiam ubi parum apparere videri potest,
admirationem excusat. temporum illorum condicio, non sane ita
multi ex philologis et iuris Romani interpretibus superiorum
saeculorum, qui antiquitatis Romanae explicandae studia professi
sunt, perspicuam illam et compositam summae rei intelligen-
tiam expetisse videntur, ita ut inter ceteros emineat Bellefortius
(Beaufort), Gallus, homo elegantior quam doctior, perspicuitate
et ordine magis quam rerum investigatione commendatus.
ltaque si quis horum adhibitis scriptis quaerere coeperit, quem-
admodum in vetere imperio et re publica instituta alia ex
aliis apta fuerint, qua ratione ex diversa origine coaluerint,
quaeque ex omnibus coniunctis efficiatur plena rei publicae forma
et desch-ptio, primum non multum post Sigonium profectum in
harum rerum expositione reperiet, deinde vereor, ne alia parum
cohaerere, alia naturas fere repugnare, de nonnullis parum esse
qriaesitum iudicet, multisque modis perturbari illam speciem
rei publicae bene constitutae queratur. Et in aliis quidem me-
moriam vetustatis parum monumentis conservatam putabit, in
aliis studia recentiorum non recte collocata. Ex his autem
fontibus materiam fere sumpserunt, certe non universam melius
dispositam habuerunt ii, qui, quum minus versati essent in
studiis antiquitatis quam in prudentia civili et in consideranda
rerum publicarum natura, praestantiam institutorum populi
Romani commemoraverunt.ยน)

Haec quum ita essent, nostro saeculo, studiis de publica
populorum disciplina intentius quaerendi excitatis et ad historiam
etiam traductis, nova est exorta antiquitatis Romanae perve-

ยน) [Nuperrime ex hoc genere exortus est in Germania, qui quum Latine
parum sciret, Graece omnino nesciret, tamen idoneum se putaret, qui
totam rei publicae Romanae rationem expediret. Saltem aperte confes-
sus est, quod alii dissimulant. 1834]

