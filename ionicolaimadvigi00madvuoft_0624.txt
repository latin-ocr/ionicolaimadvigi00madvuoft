600

potestas fuisse videatur et ambitioni et gratiae saepe locus datus
esse aut ad homines recipiendos aut ad eos molesto munere
2461iberandos.¹) Itaque his temporibus iudicum consessus ex
tribus illis generibus aequaliter coniunctos videmus, ut in M.
Scauri 0311ε3, quae anno proximo post alterum Pompeii con-
sulatum acta est, apud Asconium extremo commentario et in
iis, quas Cicero commemorat in epist. ad Q. Fr. ΙΙ, 6 [4], 6, quae
scripta est anno ante Pompeii legem, et II, 16 [15], 3, quae anno
post legem scripta est. Atque haec est lex Pompeia de iudi-
cibus, quae a Cicerone nominatur Philipp. I, 8, 20 (cfr. Ps.
Sallust. de re p. ord. II, 3). Nec quicquam de iudicum gene-
ribus mutatum est iis legibus, quas Pompeius tertium et solus
consul tulit (a. 52), quanquam multa tum in iudiciis novata
sunt. Negant tamen plerique, ut nuper Baiterus (ind. leg.
p. 247) 3 Klenzio (Prolegom. ad leg. Serv, p. IV not. 5, p. XVI
not. 77) dissentiens, Pompeium tum de iudiciis universe tulisse,

¹.) Cic. pro Cluent. 43, 1⁴21. Erat tamen legibus exceptum, de quibus
causis iudicem legi non liceret (ibd. §120)‚ cuius generis exempla
sunt in lege Servilia 0. 6 et 7. Sed dubitationem et difficultatem
affert Dio Cassius, qui libr. XXXIX, 7 duobus ante alterum Pompeii
consulatum annis Milonem narrat Clodio accusationem minatum esse,
nondum accusasse: οὔτε γάρ οἵ ταμίαι, δι’ ὧν τήν ἅποκλήρωσιν τῶν
δικαστῶν γενέσθαι ἐχρῆν, ᾕρηντο καὶ ὁ Νέπως (consul) οἷπεῖνῑε τῷ
στρατηγῷ μηδεμίαν πρὸ τῆς κληρώσεως αὐτῶν δίκην προσέσθαι. Haec ad
sortitionem iudicum, qui in hac causa sederent, referri non possunt,
etsi nomine ea significari videtur. Nam, ne dicam a praetoribus, qui
quaestionibus praeessent, hanc ad quaestores transferri nullo modo po-
tuisse, qui poterat praetori interdici, ne reum reciperet, antequam sor-
titio facta esset iudicum, quum tum demum sortitio fieri deberet, si
reus receptus esset, de quo iudicaretur? Sed quum in singulos annos
iudicum selectorum album conficeretur, id autem 1100 311110 nondum
factum esset, prohibuit Nepos, ne praetor iudices ex superioris anni
albo sortiretur et cum iis iudicaret, sed exspectaret novam lectionem.
Itaque nisi multo plura Dio quam ἅποκληρώσεως nomen perturbavit,
illo tempore quaestorum partes erant in albo iudicum conficiendo.
Neque id prorsus incredibile est, quoniam videri possunt sub eorum
custodia in aerario tabulae servatae esse; sed eos solos tantam rem et
cum praetorum magistratu tam coniunctam tractasse, nunquam credam.
Miror 1111110 Dionis locum prorsus silentio praetermitti a re iudicialis
scriptoribus. Quae Fabricius de quaestoribus centumviros cogentibus
adscribit, alienissima sunt; nec quaestores id fecisse Suetonius dicit
(Octavian. 36), sed quaestura functos.

