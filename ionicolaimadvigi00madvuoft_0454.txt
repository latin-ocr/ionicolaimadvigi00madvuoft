31

430

1480), ut, quis mutarit, nesciam: Etenim. Novum argumentum
adiungitur, confirmans idem, quod superius. Hanc vim habet
etenim, in quo enim refertur non ad proximum superius argu-
mentum, sed ad totum id, quod propositum est ad demon-
strandum, ut saepe nihil pfene sit aliud nisi porro, prsetereas
tantum quod argumentationis significatio subest. Conferri po-
test (nam Handius non satisfacit) huius orationis locus e codd.
emendatus 9, 24, de F in. Ι, 1, 3 [et quae ibi adscripsi], Tus-
cul. ΙΙΙ, 9, 20, de N. D. ΙΙ, 30, 77. Sed restat aliud occultius
mendum. Germam's enim hic nihil est loci, quibuscum nec
ulla omnino illa aetate erant foedera (Ariovisto, Galliae partem
tenenti, concess-um regis et socii nomen huc non pertinet), nec
unquam huius generis fuerunt, quibus illi Romanis certa con-
dicione parerent. Nec inter eos et Romanos eiusmodi com-
mercia erant, cavendum ut esset, ne Germani populi civibus
exhaurirentur. Deinde Cicero progreditur enumerando, si Ger-
manos hos seponimus, ab iis, qui Italiae proximi erant anti-
quissimaque habebant foedera, Insubribus, ad eos, qui paulo
erant remotiores, Cisalpini tamen aut proximi Cisalpinis, Hel-
vetios et lapides Illyrios3 tum, quasi vix notos, nonnullos ex
Gallia barbaros adiungit. Qui igitur primo loco nominantur
Germani. et longinquiores et magis barbari? Rem non dubiam
manifestiorem facit alterius codicum familiae scriptura, servata
in cod, Erfurtensi; nam ceteri (nisi eorum, qui contulerunt,
culpa est) eodem modo, quo Parisiensis, interpolati esse viden-
tur, notissimo nomine illat0.1) In Erfurtensi est qenumcmhorum.
Nemo negabit scribendum esse: Cenomsmormn, Insubrium.
Cenomani Insubribus vicini erant et cum iis fere coniuncti
commemorantur et apud alios et apud Livium (V, 35, XXXI,
10, XXXII, 30). Veterem eorum cum Romanis societatem
etiam Strabo commemorat lib. V p. 216 Casaub. Nomen
eorum eodem modo corruptum erat in omnibus Livii codicibus
lib. V, 35, sed pridem correctum est.

Vellem tam certa ratione tamque facili reliqua huius ca—
pitis menda tollere liceret; sunt enim plura ita gravia, ut ne
superiores quidem fugerint, quorum tamen nemo omnia accu-

1) [De collatorum negligentia non sine causa cogitabam. P a prima manu
qenumanhorum]

