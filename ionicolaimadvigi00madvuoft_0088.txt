66

assentiri ante dixi.¹) Sed ad eam rem, a qua primum nostra
profecta disputatio est, haec quaestio ita pertinet. Si enim ,
antiquitus equites, confectis stipendiis, in centuriis nihilo minus

82 erant, facile intelligitur, quomodo in iis esse senatores potuerint
non magis militantes, quorum praesertim maior pars sine dubio
stipendia equo publico confecissent, antequam in senatum le-
gerentur, quo tempore observabatur, ne quis magistratum
caperet, nisi qui decem stipendia fecisset (Polyb. VI, 19, 4).
Vel sic tamen aliquos in senatum venisse, credibile est, qui vel
equo privato vel pedites meruissent. Quod autem dico, sena—
tores non· militasse, hoc ipsum intelligo, stipendiis confectis
plerumque senatores factos, non vacationem singularem datam.
Postea quidem, quum ex iis fere solis, qui magistratus cepe-
rant, senatus supplebatur, senatorem militasse non lego nisi
aut exercitum ducentem aut legatum aut tribunum militarem
(consulares tribunos militum plures collegit Duk. ad Liv. XXXVI,
17, 1), aut voluntarium (Liv. XXII, 49). Sin autem ceteri tam-
diu in iis centuriis erant, quoad stipendia confecerant, deinde
in alias transcribebantur, singulare sane, senatores equum pu-
blicum retinuisse, sive hoc ab ipsis initiis descriptionis Servii
Tullii repetendum est sive postea ortum.

Sed revertendum est ad Ciceronis locum, unde hoc ita
fuisse constat, ut de iis verbis, quibus mutatio veteris instituti
significatur, pauca dicamus. In iis enim et Maius et Niebuh-
rius (H. R.I p. 456) largitionem illam equorum reddendorum
aliter, ac fieri debet, intelligunt. Putant enim, equos redditos
cum detrimento reddentium (unde Niebuhrius de damno com-
pensato cogitavit), ut, quae inde redacta in publicum pecunia
esset, per largitionem effunderetur. Primum ipsa verba nimis
multis stulte cet. et deinde Zarqz‘te'onem quaerunt ostendunt, non
de populari tribuno largiendi materiam quaerente Scipionem
loqui (eum enim aliter reprehendisset), sed de iis, qui largitionis
spe ducti maius commodum tolli non intelligerent, senatus in

83 equitatu suffragia. Turn Zaryitio reddendormn equorum non est
pecuniae in aerarium redactio ex ea re, multo minus huius

¹) Vix dici opus est, nihil hic confici appellationibus illis iuventutis, floris
iuventutis Rom, similibusque; eae ad eos, qui militabant, spectant;
quaeritur, num in centuriis manserint, qui non militarent.

