80

64

longe diversum, esse potest, nisi ex civibus summo censu.
Neque ullum puto reperiri in historia Romanae rei publicae in-
ferioris temporis ante Augustum novum institutum, quod ad
timocratiam spectet, ut vel propter hanc causam originem certi
census senatori praestituti antiquissimam iudicem, nec opus esse
contra eos, qui infimi temporis hoc esse putant, eo argumento,
quod iam a. u. c. 540, quum ex censu servi ad militiam na-
valem darentur, plures senatoribus imperatos legimus, quam
ceterorum ulli (Liv. XXIV, 11). Itaque censu quidem eo senatores
a primis temporibus erant, ex quo equites scribebantur, ut
hactenus mirum videri non debeat, hoc datum summo ordini,
ut omnes equum publicum haberent et in equitum centuriis es·
sent, quum ex ceteris hominibus equestri censu deligerentur,
quibus equus attribueretur. Notissimum est enim vel ex LiV.
V, 7, non omnibus assignatum fuisse, nec sane poterat; quum
enim ex publico pecunia daretur, certus numerus equorum
esse debuit. 1) Oritur autem alia quaestio. Militares enim
erant equi. Quousque autem antiquissimis temporibus equiti
militandum fuerit, de eo nihil puto traditum; nec tamen veri

ullo modo est simile, diutius militasse quemquam inter equites.

legionibus additos quam pedites legionum, quae educebantur,
id est, ad annum quadragesimum sextum (sive coeptum sive
plenum; vid. Nieb. H. R. I p. 460). Intra hoc spatium postea
decem stipendia exigi poterant (Polyb. VI, 19, 2. Plut. C.
Gracch. 2. Liv. XXVII, 11: ne proeterelta stipendia procederent iis,
quw equo publico emeruerant, sed dena stipendia equis privatis
facerent). Quaerendum igitur Videtur, ii, qui legitima stipen-
dia equo publico confecissent, si senatores non essent, reti-

¹) Haec sunt illa (ενα equestria (portiones nos diceremus), quae ut plura
fierent, M. Cato suasit, id est, quemadmodum recte Ι. F. Gronovius
interpretatur, ut pluribus ad equos publicos alendos pecunia assigna-
retur (non ut amplior ea pecunia esset); vid. Prisc. 750 Ρ (I, 317
Kr·); cfr. Gronov. de Pec. Vet. ΙΙΙ, 2, p. 125 ed. Lugd. et de appel-
latione aeris equestris Gai. Institt. IV § 27. Ceteri igitur aut inter
pedites militabant aut equis privatis merebant; hoc primum a. 351 in
obsidione Veiorum factum, Livius narrat (V, 7), posteaque usitatum
videtur. Sed hoc quale sit et quam vim habuerit ad formam ordinis
equestris, quae postea fuit, quum in eo omnes erant ingenui, qui cen-
sum equestrem habebant, non est huius loci persequi.

<4⁴:123

