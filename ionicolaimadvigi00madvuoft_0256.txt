289

234

scribit, τῗφιεεὶδῆ) Nam Carteia in Hispania a. 171 singulari
modo constituta est ex Hispanis Semiromanis, quibus ex pluri-
bus Hispaniae partibus eo deductis Latinae coloniae ius datum
ita est, ut Veteres incolae, qui Vellent, coloni adscriberentur
(Liv. XLIII, 3). Est hoc non dissimile eorum, quae de Trans-
padanis postea Cn. Strabonis lege instituta supra na1²ravi.²)
Nec obscurum est, cur coloniae Veteres intra Italiam se con-
tinuerint. Accommodatum erat hoc institutum, paulatim prae-
sidia longius proferens, ad regiones non nimis longinquas, quae
sensim in potestatem veniebant, et ad eos populos, quibus
ipsis societas et libertatis aliqua pars relinquebatur. Longin-
quae terrae et transmarinae aut Alpibus disiunctae, gentium bar-
bararum, non a Romanis tantum, sed ab Italis plane abhorren-
tium, quibus in provinciae formam redactis magistratus Romani
imponebantur, aliis modis retinendae initio erant.3)

ltaque sequuntur Gracchanae coloniae hoc solo consilio
constitutae, ut agro assignato, ubicunque fieri posset, paupertati
civium subveniretur. In quibus quoniam nihil novi iuris con-
stitutum est, nullum habent singularem in nostra quaestione
locum. Tantum notanda Velleii exaggeratio, qui C, Gracchum
novis coloniis replevisse aut saltem replere conatum provincias
scribit (replebat, ΙΙ, 6); ipse enim (I, 15) praeter Italicas, Fa-
brateriam (quae a. 1:24 deducta est), Scylacium, Minervium,
Tarentum, Neptuniam, quae quo loco fuerit, ignoratur, unam
Carthaginem commemorat (cfr. Appian. CiV. I, 24, Liv. ep. 60),
quam ipsam Plutarchus (C. Gracch. 9) Rubrii lege constitutam,
sed a Graccho deductam scribit. Idem Plutarchus (c. 8) de
colonia Capuam deducenda Gracchum tulisse legem narrat,
quae certe exitum non habuit, nec dixerim, reliquaene omnes

¹) H. N. III, 123, ubi in vulgaribus editionibus est: Sibyllinis libris a po-
pulo Romano eonditum iussis, nec Silligius ullam discrepantiam anno-
tavit. Glossam, qua oratio prorsus turbatur, apud Harduinum sublatam
video. Sibyllina <iussa dicuntur ut Sibyllina remedia XI, 105.

²) [In Corsicam coloniam a C. Mario deductam testis est Seneca Cons. ad
Helv. 7, 9; Marianam appellant Plin. H. N. III, 80 et Pomp. Mel.
II, 7.]

³) Ab Transpadanis coloniis et illis, quae postea in provinciis constitutae
sunt civium militares, Tacitus (Ann. IV, 5) colonias antiquitus Romanas
seiungit et cum vetere Latio coniungit.

