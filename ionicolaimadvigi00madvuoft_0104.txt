103

82

alio scriptore eiusdem fere aetatis in ea re erratum ostendere
possum. Sed notandus est antea alius Osanni error, qui ipse
in hac quaestione de prima fabula apud Romanos acta non
semel labitur. Alia post videbimus3 nunc hoc. Quaerit, quibus·
ludis illa fabula acta sit,¹ rem vix quaerendam; sed tamen
Ateium, in tempore falsum, nescio cur ludorum nomen recte
edidisse iudicet3 actam igitur fabulam ludis Iuventatis, qui
anniversarii fuerint. Verum nulli unquam ludi anniversarii
Iuventatis fuerunt3 alia sunt enim sacra Iuventatis, quae ex
Ciceronis ad Att. Ι ep. 18 huc transfert, ludique Iuvenales a
Nerone imperatore instituti; satisque aperte ille, quem Ateium
pro Attio appellat, votivos ludos propter victoriam factos dixit,
ut, si in aliud tempus res reiiceretur, etiam ludi alii quaerendi
essent. Ne voti quidem, opinor, ulli antea Iuventati ludi, cui
simul ex eodem illo voto aedes dedicata cultusque constitutus
est. Testis est rei Livius lib. XXXVI, 36 ξὸ, 6. Sed a Livio
ludi illi ex Salinatoris voto non, ut ab Attio, C. Cornelio, Q.
Minucio coss. a. 55? s. 197 facti narrantur, sed P. Cornelio
Scipione Nasica, Μ’. Acilio Glabrione coss. a. 563 s. 191. Eo-
dem autem anno ludos ob dedicationem aedis Matris Magnae
Idaeae factos refert, quos, inquit, primos scenicos fuisse, Antias
Valerius est auctor, M'eyalesz‘a appellato& quae verba allam
sententiam non habent, nisi hos ludos primos omnino scenicos
fuisse, appellatos autem Megalesia, ut maior etiam sex annis
sit Valerii error quam Attii3 nec licet cum Dukero (ad Liv.
XXXIV, 54, 3) eam tantum rem a Valerio traditam illis verbis
putare, quam tribus annis ante Livius notatP. Africano II, T.
Sempronio Longo coss. a. 560 s. 194, Megalesia ludos scenicos
tum primum aediles fecisse, ut et Megalenses ludi antea fuerint,
sed non scenici, et scenici, sed non in Megalesiis. Omnino ex eo,
quod id, quod de uno quodam genere ludorum erat dicendum, ad
ludos omnes translatum ab aliquo est, ipsaque ludorum nomina
(Megalesia, Romani) et genera (scenici cet.) inter se permutata,
isque error negligentia ad plures manavit, confusio quaedam in tota
hac re talis effecta est, ut errorum seriem vix persequi possimus;
ad nostram rem satis est, potuisse illud tam negligenter scribi
ab Attio, etsi facile errorem animadversurus erat, si attendisset.¹)

¹) Qui haec paulo accuratius attigerunt, laudat Duker ad Liv. l. 1. et ad
XXXIV, 44, 5. Negligentia, non rei ignoratione, lapsum esse Valerium

