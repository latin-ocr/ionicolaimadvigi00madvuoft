598

243 mam veterum institutorum iudicialium populi Romani cogno-
scendam non inutilis Videatur et simul memorabili exemplo
patefactura, quas turbas et dubitationes interdum pariant in
historia et antiquitate perscrutanda vetera nomina rerum ex
usu sublatarum longo intervallo ad nova instituta similitudine
al‘rqua traducta. Sed ut rem ordine persequamur, primum
notarum quarundam rerum memoria repetenda est.

L. Sulla, victa populari factione, ad optimatum auctori-
tatem stabiliendam etiam iudicia, quae post C. Gracchum fere
penes equites fuerant, senatoribus reddidit, ut ex illo ordine
seligeretur et scriberetur omnis iudicum numerus, ex quo et
ad singulas publicas causas tot, quot lex iuberet, sorte duce-
rentur etin litibus causisque privatis iudices darentur. l) Ea
lege et nimis auctam senatus potentiani populares homines
aegre ferebant, et ipsi senatores turbulento et malo tempore
iudicia libidinose et inique et parum severe administrasse tra-
duntur. Itaque quo anno popularis partis opeS, quae sensim
convaluerant, restituta potestate tribunorum plebis, confirmatae
sunt, Crasso et Pompeio coss. (a. 70 a. C. n.), L. Aurelius
Cotta praetor legem tulit, ut iudicia inter senatores equitesque
Romanos et tribunos aerarios communicarentur, id est, ut ex
his tribus ordinibus iudices seligerentur iique causas commu-

244 niter aequa ex parte iudicarent. 2) Ordines enim hos tres

 

¹) Privatas etiam causas liberae rei p. tempore eosdem iudicasse, qui pu-
blicas iudicarent, nunc omnes fere consentiunt, quam rem praeter
certum Polybii testimonium maxime illud confirmat, quod nullum est
omnino horum iudiciorum separatorum indicium apud veteres scrip-
tores, qui omnes universe de iudiciis loquuntur. [Uberius hoc confir-
mavi et recentiorum quorundam opiniones erroresque convici in opere
de institutis rei publicae Romanae cap. 8 ἓ 12 in nota p. 218 sqq. ed.
Germ]

²) Testimonia veterum de lege Aurelia collegerunt praeter alios Dukerus
ad Liv. epit. 97 et Baiterus in indice legum apud Ciceronem comme-
moratarum (in Orellii onomastico Tulliano). Scholiastes Gronovianus ad
Act. I in Verr. c. 1 (p. 386 Or.) falso narrat, perlatam esse „assistente
Quinctio, tribuno plebis, vel Palican0“, quorum ille a. 74, hic a. 71
tribunus fuerat (vid. de Palicano disput. nostra de Asconio p. 116 et
Zumptius ad Verr. Ι, 47, 122). Cicero, qui alibi tribunos aerarios hac lege
iudicantes commemorat (ad Qu. Fr. II, 6 [4], 6, II, 16 [15], 3, ad Att. Ι,
16), pro Cluent. 47, 130'iudicia cum equestri ordine communicata dicit.

