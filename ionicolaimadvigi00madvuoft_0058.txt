46

36

Aiax poenas exigat; mortem Brutidio impendere significat,
poenam frigidae declamatiunculae immissam ab Aiace inepte
defenso.

Ab iis, quae poeta tecte aut significavit aut significasse
creditus est. ad duos locos disputationem transferam, in quibus
commemorantur aperte res illo tempore vulgo notae, sed ita,
ut obscurum esse propter historiae ignorationem videatur,
quales fuerint. ln quorum altero reprehendenda est in enar-
ratoribus, non ut antea, suspicionis audacia, sed. quod prae-
terea vitium initio notavi, nimis anxia dubitatio, non firmiter
ea vestigia, quae a poeta posita sunt, tenentium. In tertiae
enim satirae V. 117 et 118 poeta, postquam Egnatium Celerem
Baream Soranum amicum delatione sua evertisse dixit, quo
loco Egnatius nutritus esset, per has ambages circumlocutus est:

ripa nutritus in illa.
Ad quam Gorgonei delapsa est pinna caballi:

quibus verbis quae regio significetur. adeo dissentiunt, ut alii
Tarsum, alii Cretam, alii Thebas, alii Hippocrenen, alii Co-
rinthum intelligant, Rupertius etiam plurium locorum optionem
det. In quo mirandum est, aut poetam tam ambigue et vitiose
locutum esse. aut. si is delapsae Pegasi pinnae mentione satis
locum declaravit, adeo obscuratam· esse nune illam fabulam,
ut tanta dubitatio esse possit. Verum nulla poetae culpa est
nec res incerta. Nam neque in Creta neque in ceteris, quae
commemorant, locis praeter Tarsum huius fabulae vestigium
apud quemquam veterum deprehendimus (diversum est enim,
Pegasum devolasse in aliquem locum aut alicubi inventum);
certam sedem ea habebat in nobili Tarsensium urbe ad ripam
Cydni posita, cuius nomen plerumque originem habere fere-
batur a ταρσῷ Pegasi delapso, quem alii pinnam, alii ungulam
interpretabantur, quanquam variabat fama, pro Bellerophonte
aliis Perseum et pro ταρσῷ Pegasi talaria Persei commemoran-
tibus (vid. Dionys. Perieg. v, Ταρσὸς et ibi Eustath. Avien. 1033
sqq. Steph. Byzant. p. 638 ed. Pin. et quos Cramer ad schol.
iuven. citavit). Ea igitur urbs quin recte a scholiasta et post
eum aliis hoc loco intellecta sit, dubitari nequit. Obstare vide-
tur Dionis Cassii testimonium.v qui (LXII, 26) Egnatium Beryti in
Syria natum tradit, et obstaret. si luvenalis, quod vulgo putant,

