77

Osannus, cuius ego disputationem ante aliquot annos proditam,
non paucis oblivionis et inconsiderantiae erroribus implicatam,
ut solet huic viro in novis inventis, quorum cum credulitate
quadam paulo est cupidior, accidere, non putarem accurate
refellendam, nisi et Langius in Vindiciis Tragoedias· Romanae
eam improbare ausus non esset et planev pluribusque verbis
probasset praeter Bothium, qui in toto hoc genere leviter ad-
modum est versatus (Fragm. Tragic. Lat. p. 1), et Baehrium
(Hist. Litt. Rom. p. 45) [p. 80 ed. 2] Augustus Weichertus
(in comment. de Laevio poet. p. 46 ed. Lips. 1830), ut iam
latius serpere error videatur. Osannus enim, quum in Ana-
lectis Criticis (poesis Rom. scenicae reliqu. illustrantibus. Bero-
lin. 1016) p. 39 sqq. de anno, quo acta esset prima apud
Romanos fabula, quaereret utereturque loco supra a me comme-
morato Ciceronis ex Brut. c. 18, efficere studuit, non L. Attium
illo loco a Cicerone nominatum esse, neque eius fuisse dida-
scalicon libros, sed Attii cuiusdam Praetextati Philologi, gramma-
tici apud Suetonium (de illustr. gramm. 10) commemorati,
Sallustii et Asinii Pollionis cultoris. In quo eatenus praeierat,
quod Osannus non dicit, Gronovius ad Gell. III, 3, ut L. Attii
poetae didascalicon libros fuisse negaret. Rationibus autem
Osannus utitur (p. 61 sqq), primum quod incredibile sit, At-
tium errorem quadraginta fere annorum in anno primae Livii
Andronici fabulae constituendo committere potuisse, deinde quod
tam vastae et latae eruditionis opus Romae a Romano homine
illo tempore confici non potuerit, tum quod Attii fama, si tale
eius opus exstitisset, non ita obscurata esset, ut in Attio nihil
praeter eius poeticam virtutem cum laude praedicaretur; postremo
quod non sit veri simile, Attium, qui apud Gellium ΙΙΙ, 3 inter
grammaticae Latinae auctores, qui omnes post Attium tragicum
vixerint, nominetur, eundem esse atque hunc. Itaque primum
omnibus illis locis, in quibus Attii didascalica nominatim me-
morantur, uno Gellii, duobus Charisii, quattuor Nonii, duobus
Prisciani, pro Attii nomine sine ulla inconstantia perscripto
(nam Accius, Actius, Attius apud librarios eiusdem sunt nominis
formae), Ateii sufficit, cuius nusquam vestigium in hac re est:
deinde quod apud Gellium ΙΙΙ, 11 scriptum est L. Accius poeta,
extremum vocabulum abiicit3 Nonii autem quinto loco (p. 165)
quod nec Idem in Ateius facile mutari poterat nec Ateio

96

