69

54

sertim Rufillum et Gargonium subiiceret, nemo, quo spectaret,
intellecturus fuerit, sed potius omnes opinaturi, verum esse
hominem, sed sibi ignotum. Verum de ipso nomine videndum
est, in quo id latere suspicantur indicium, quod hactenus
frustra quaesivimus, Id et alii ante et copiosa disputatione
Weichertus a Graeca radice ductum, quae tamen etiam alias in
antiquum sermonem Latinum propagines egerit (ut malacus est
apud Ennium et Plautum), mollitiei significationem habere do-
cent. In quo duo non vident. Primum accidit id, in quo
alibi quoque labuntur interpretes, saepius tamen ii, in quibus
ferri magis potest huiusmodi ex etymologia vocum singularum
significationes reperiendi studium, vetustiores, ut, obliti Graecam
Latinamque linguam aliquando non aliter ac nostras viguisse,
eo modo veteres Graeeorum et Latinorum scriptorum lectores
ea tractasse putent et sensum docte eruisse, quo nunc id phi-
lologi faciant, et philologi suspicaciores quam subtiliores. Nam
fuerit sane eius originis id nomen, ut est; tamen, quum id
esset vulgo receptum et Latinam formam nactum et in aliam
deflexum, nemo in eo magis originem respiciebat, quum audie-
bat, quani quum Rufus infinitaque alia cognomina aures cir-
cumsonabant3 in nova et auribus insueta compositione Varro
ita ludere fortasse posset, non Horatius3 multoque minus id
fieri poterat posita ea forma, quae longissime ab origine et a
Graeca similitudine discederet, Malthinusfl) Deinde miror tanto
opere viros doctos id disputare, quod totum contra ipsos sit.
Si enim Malthz'nus est mollis, non ad Maecenatem mens lectoris
convertitur, sed prorsus et ab eo et ab aliis omnibus certis
hominihus abducitur, relinquiturque abstracta, ut vocant, notio
in personam conversa, nomine imposito apertae significationis,
quo nihil esse ineptius et a loco poetae antiquorumque more

ι) Malchionem apud Martialem ΙΙΙ, 82, 32 Zoilum appellari putant tan—
quam mollem hominem sed quum de Zoilo illo prorsus nihil constet,
quae sit alterius illius nominis ratio, incertum est3 multo minus quic-
quam ex Petronii Trimalchione efficitur, quod nomen et ipsum in-
certae significationis est et, si illius est, quam volunt, aliam etiam
rationem habet3 nam aliter fingitur non abhorrens nomen personae,
in cuius ingenio describendo tota fabula versatur, aliter id eompara-
tum esse debet, quod semel positum et aliis intermixtum intelligi quis
velit.

