79

ad AEneid- Ι v. 601 (605), denique, ut ipse Osannus coniecit,
a Prisciano VIII p. 792 Ρ. (ubi vulgo est Alpheus Philoloyus);
nam quod a Servio ad AEneid. Ι, 273 et V, 45 Ateius nomi-
natur simpliciter, is Capito videtur esse, longe illustrior, a cuius
Coniectaneorum argumento non abhorrent, quae ibi traduntur.
Unus superest Plinii Maioris locus in indice auctorum libri
XXXII, ubi L. Ateii nomine hunc Philologum significasse videri
potest. Eius ne libros quidem multos superfuisse, ex ipsius
Suetonii verbis intelligi potest (ex commentariis eius, quanquam
paucissimi eoestent). Nec sane, quae apud grammaticos exstant
didascalicon fragmenta, ex grammatici eiusmodi scripto citata
esse possunt. Afferuntur enim verborum priscorum et poetice
fictorum (redhostire, inimiciter, temerius, perperus, perper-itudo,
ponderitas, statim pro ordinate) auctoritates, quas non ex illius
generis libris posteriores repetebant.¹) Nec quisquam, qui non
hebes sit, in illis Falsiclica, audax cet. grammaticum Ciceroniani
temporis, sed tragici veteris scribendi genus agnoscet. Prag-
maticorum quoque locum Gellius XX, 3 plane ita citat tanquam
veteris poetae, quem explicet, non grammatici, ex quo rem
discat. Sed de Cicerone et Varrone res etiam apertior. Censet 99
Osannus, Ateii florem incidisse in priorem vitae Ciceronis par-
tem, ioculari prorsus argumento, quod Asinius apud Suetonium ·
Ateium primum inter Romanos Philologi cognomen adscivisse
tradat (quod ne tradit quidem, sed tantum eum adscivisse,
etsi illud verum est), Cicero autem Ep. ad Att. XIII, 12 eo
nomine ut pervulgato iam utatur. Sane Cicero liceo φιλολογώτερα
dicit; itaque Osannus, si considerate scripsisset, vocabulum
φιλόλογος ab Ateio inventum videretur credere. Erat Ateius
Antonii Gniphonis discipulus. Gniphonis autem aetas cum priore
Ciceronis vitae parte fere congruit, qui quum Cicerone praetore.
id est, 40 annos nato, etiamtum vixerit, nec omnino quin-
quagesimum aetatis annum excesserit (Suet. de ill. gramm. Τ,
cfr. Schfitz. Prolegg. ad libr. ad Herennium), decem summum
annis Cicerone maior esse potuit3 discipulus autem minor ali->

¹) Raro in singulari aliqua forma vocabuli testimonio utebantur vetu-
stiorum grammaticorum, qui eam dedita opera et re quaesita posuisse

viderentur, in quo genere ipse Ateius Philologus apud Charisium p.
102 citatur.

