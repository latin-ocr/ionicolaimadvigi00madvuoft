121

ei dicendum erat3 tum usitate duobus membris enumerationis
sine coniunctione positis per que particulam ultimum adiungitur,
tertium et quartum non item. Patet totius loci sententiam
illa annotatione breviter nec accuratissime comprehendi, pinguius-
que explicari altera parte illud: fore putabant, ut — facile
fictum crimen resideret. 1)

Revertor ad orationes Catilinarias. In earum quarta duas
coniecturas, quod aliquid ad evidentiam deesse videbatur, etsi
vulgatam scripturam falsam esse certum erat, in margine posui.
Prior locus est c. 6, 11; Quamobrem sive hoc statueritis, dede-
ritis mihi comitem ad contionem populo earum atque iucundum,
sive Silani sententiam sequi malueritis, facile me atque vos α
crudelitatis vituperatione defendetis ς atque obtinebo, eam multo
leniorem fuisse. Non solum dura, sed perversa est in 1130
scriptura mutatio personae verbi defendetis atque obtinebo, ut
alii defendere eam sententiam, alius, qualis sit habenda, docere
dicatur; deinde omnino non poterat tribui senatoribus ulla eius
sententiae defensio, quas consulis esse partes et initio capitis
superioris et alibi significavit et in hac ipsa periodo illis ver-
bis: dederitis mihi comitem acl contionem populo carum atque
iucundum. Quicquid enim decretum esset a senatu, defendere
et populo probare consulis erat; senatus aut facilem ob auc-
torem popularem causam defendendam dare poterat aut minus
gratam. Verum verbi, quod est defendetis, personam prave ad
praecedens dederitis propter utriusque sententiae similitudinis
speciem accommodatam esse, et longe aliter Ciceronem scrip-
sisse, codices ostendunt; nam in Erfurtensi et Oxoniensibus
quattuor ante vituperatione additur P. R. (in quinto Oxon.
populi R), in Coloniensi autem, duobus Palatinis, Graevii duobus
codd. Barberinoque post vituperatione eaedem litterae (in uno
Ox. populum R). Tum pro defendetis in codice Coloniensi et
Graeviano secundo est exsolvetis, in Barberino exsolvistis, quod
verbum nullo modo ex illo oriri aut pro illo supponi potuit.

¹) Huius originis est illa in oratione pro Sestio c. 50, 107 languidissima
sententia: Huius oratio et pergravis et gyrata contioni fuit, qua expli-
catur illud, quod Cicero oratorie elocutus erat, narrationi de producto
in contionem Pompeio statim gravem asseverationem subiiciens: Sic
contendo cet.

150

