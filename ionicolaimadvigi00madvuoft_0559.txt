535

scripsimus, coniungemus et continuabimus, ut etiam eos, si
qui, quid universe de superiorum interpretum opera in Iuve-
nalis satiris posita iudicemus et in quo novo enarratori maxime
elaborandum putemus, cognoscere cupient, ad illa ablegemus
statimque ad singula Veniamus, non utique ordinem satirarum
sequentes, sed ut quaeque se obtulerint, expedientes et inter-
dum ea, quae in disputandi errorisque tollendi genere simili-
tudinem aliquam habebunt, connectentes. Et primum, quoniam
tum unum et alterum locum attigimus, cuius mala verborum
interpunctione sensus obscuratus esset, alios quosdam locos
simili ac nonnullos paulo notabiliore errore liberemus.

In satira undecima, quo loco Iuvenalis omnia antiquis
temporibus, quum homines frugaliter viverent, luxuriae et ele-
gantiae ignari, meliora fuisse ostendit, haec ponit (V. 111 sqq.):

T emplorum quoque maiestas praesentior, et Vox
Nocte fere media mediamque audita per urbem,
Litore ab Oceani Gallis venientibus et dis
Officium vatis peragentibus, his monuit nos.
Hanc rebus Latiis curam praestare solebat
Fictilis et nullo violatus Iuppiter auro.

Non fugit editores, vocem his in v. 114 parum commodam
esse ac potius plane alienam. Quibus enim aliis rebus nisi suo
ipsa sono vox illa, quam Aio Locutio tribuerunt, Romanos
monuit? Et ubi eae significatae sunt, ut illo pronomine demon-
strari possint? Itaque Marshallus hos scribi voluit, barbaro lo-
quendi genere, Rupertius hic, quasi cavendum poetae fuerit, ne
vox missa mediam per· urbem alibi Romanos monuisse crede-
retur. 1) Omnia perspicua erunt oratione sic distributa:

et vox
Nocte fere media mediamque audita (est) per urbem,
Litore ab Oceani Gallis Venientibus et dis
Officium Vatis peragentibus. His (hac voce et huius-
modi siquis) monuit nos,
Hanc rebus Latiis curam praestare solebat
Fictilis et nullo violatus Iuppiter auro.

1) [Nihilo melius Heinrichius hinc legi vult; G. E. Weber hic mire inter-
pretatur dabei, bei diesen einfachen Sitten. 1842]

170

