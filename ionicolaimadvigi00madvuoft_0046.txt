24

Iuvenalis satiris ponendae, quum propter ipsarum difficultatem,
tum quod ad eas enarrandas nec multi accesserunt nec satis
plerique instructi ad eam rem agendam. Quum enim pleris-
que, quod in vetustissimis illis, Calderino, Britannico quique
circa eam aetatem fuerunt, ferendum est, subtilior sermonis
Latini cognitio deesset, sine qua nemo potest omnia vestigia.
verborum persequi et ex iis ita sententiam eruere, ut non
solum, quid verba significent, videat, sed, quid significare non
possint, perspiciat, neglecta fere est in locis difficilibus gramma-
tica haec subtilitas et accurata verborum interpretatio, quae
illius tanquam radicibus niteretur, sententiaeque saepe coniec-
tando magis quam interpretando effectae. Quo quum acces-
sisset, ut opinarentur, in poeta satirico ante omnia videndum
esse, quid oblique et obscure tetigisset (allusiones vocant),
isque sibi ingeniosissimus videretur, qui aliquam huiusmodi
significationem repperisset, id quod facillimum est, si orationis
vinclis te exsolvas et rerum leves similitudines secteris, neg-
lectis dissimilitudinibus, permagna orta est errorum et vanissi-
marum suspicionum multitudo, quum, nondum perspecto, quid
poeta dixisset et quae posset in verbis sententia inesse, quae-
reretur, quid significasset, significationes autem non ex notis
iis, quas poeta posuisset, eruerentur, sed aliunde sumptae in-
ferrentur, et ad eas verba accommodarentur. Huic denique
perversitati quum adiungeretur parum cauta earum rerum,
quae ex historiae et antiquitatis cognitione ad enarrationem
adhibebantur, tractatiol), absoluta est pravissima enarrationis

¹) Exemplo esse possunt (nam superiorum, quibus ignosci debet, errores
interdum a recentioribus repetitos omitto) pleraque, quae Henninius
de suo annotavit, velut quae de mensis Romanorum Rupertio docte
exposuisse videtur ad Ι, 137, cuius loci propter hanc ipsam vanam et
confusam doctrinam sententia intellecta non est. Neque enim luxu-
riosos, qui una mensa vel lance patrimonia tota absumant, poeta notat,
sed luxuriosos avaros, qui, quum multos et eximios orbes mensarum
habeant, non plures mensas ponant, quae ponendae essent convivis
adhibitis, sed unam, sibi sufficientem ; soli enim sumptuosis epulis
indulgent, eodem rei familiaris damno. Erat omnino Henninius Alme-
loveni amici sui similis, cuius doctrinam et lectionem variam et in di-
versis collectaneis ad rem omnem litterariam conficiendis laborem laudat
P. Burmannus Secundus ep. dedicat. ante Anthol. Lat. Ι p. xle,
iudicii subtilitate et accurata eruditione destitutus. Sed similia alii

 

