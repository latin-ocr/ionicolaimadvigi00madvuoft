567

ticae Latinae scholas academicas haberem3 quarum quanquam
tota ratio alia quaedam esse debebat, quam quae iis libris con-
venit, qui scholasticae institutionis causa scribuntur (qualis
autem fuerit, ex illa de usu et natura formarum quarundam
verbi Latini disputatione intelligi fere potest), tamen, quum
compararem, quid quaque de re vulgo in probatissimis libris
traderetur, et in eo negotio vel praecipue Zumptii librum ad-
hiberem quum propter bona eius tum propter usum late per-
vagatum, subnascebatur materia aliqua observationum et anno-
tationum de eiusmodi rebus, quae non in hoc vel illo libro,
sed communi quodam errore non recte tradi viderentur, et quae
separatim particulatimque corrigi possent. Itaque quum scirem,
Zumptium octavam libri sui editionem parare, decrevi ex his
quaedam seligere eorumque ei copiam facere, si uti vellet.
Simul autem, quod ea aut a communibus opinionibus abhorre-
bant aut interdum attingebant veterum scriptorum locos non
recte aut scriptos aut intellectos, rationes et causas iudiciorum,
quae in eiusmodi libro explicari non possent, plenius perscri-
bendas putabam, ut, quum eae alibi editae essent, tuto summae
ipsae sententiarum illic poni possent. Itaque feci. Sed quum
tarde rem agerem, tum demum chartae illae Berolinum vene-
runt, quum Zumptii liber iam typis descriptus esset, ut iis uti
non posset, nisi in uno folio typis reddito. Ego autem, quum
hoc tempore aliquid edendum 1111111 sit, omne autem tempus,
quod a muneris publici negotiis superest, alius labor pridem
susceptus vindicet, paratis utendum ratus, quoniam nova in-
stitui et perfici non possunt, maiorem partem illorum, quae
tum plenius perscripseram, nonnullis demptis aut additis, hic
edo. Nec, quum hac sim usus praefatione, quaesitum iri credo,
cur, omissa omni disputatione de via ac ratione ampliores
grammaticae Latinae locos tradendi, singularum quarundam
rerum veram formam demonstrandam susceperim. Ac qui-
busdam, maxime scholarum magistris, haec ipsa magis placi-
tura credo, quod facilius et quasi recta via in usum converti
possunt.

208

