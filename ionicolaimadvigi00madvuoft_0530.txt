50ss

probi codices supersunt, nec possumus semper sic singulorum
apicum mutatorum rationem reddere. Et tamen omnis emen-
datio proficisci hic quoque debet ab investigatione eius scrip-
turae, quae in eo fuerit codice, ex quo nostri sensim propagati
sunt. In ea investigatione tollendus est mihi ante omnia error
recentissimi editoris, 10. C. Orellii, V. CL, cui, quum libros de
legibus post Goerenzium et Moserum recognosceret, accidit
partim aliorum partim sua culpa, ut, qui duo codices omnium,
qui paulo diligentius collati sunt, fide dignissimi sunt, non quod
ipsi non sint, ut ceteri, mendosissimi, sed quod fidelius id ex-
emplum, ex quo omnes orti sunt, exprimunt, ut eOS, inquam,
omnino testium numero excluderet, quum tamen ego rem
suspicione attigissem, sed nec perspicue demonstrassem nec
usus ea admodum essem. Nam Moserus, qui primus illorum
codicum scripturas edidit, nihil senserat. 11 codices sunt Hau-
niensis et quem brevitatis causa Victorianum nominabo, quem
Moserus copiarum Victorianarum alterarum (b) nomine designat.
In priore, id est, in diligentissima collatione codicis vetusti
Vossiani, nunc, ut opinor, LeidensiS, quae erroris causa fuerit,
133 alibi dixi.1) Nam qui Moseri causa scripturas excerpsit, duas
annotatas coniecturas a codicis scripturis non seiunxit. Pro-
cedit collatio ad lib. ΙΙ c. 8 med.; extrema annotatur scriptura
subridendo pro providento ἓ 20. Ipse codex plurane contineat,
quod vix credo, Bakius nos docebit.²) De Victoriano sic res
habet. Moserus duplices copias Victorianas (sic enim appellat)
habuit, Monacho subministratas. Earum priores, quas littera
A notavit, constant ex annotationibus ipsius Victorii, quibus et
aliarum editionum scripturae et interdum codicum (ut II, 9
init.) continentur et coniecturae aliorum et ipsius Victorii, loco-

¹) Epist. crit. ad Orell. p. 4 not. Neque tamen, quod ibi scripsi, Io. Alb.
Fabricius se codicem contulisse annotavit; non Fabricii ea est manus,
qui nomen suum postea libro inscripsit, sed alius, a quo ad eum liber
pervenit. Collatio facta est cum editione Commelini a. 1596. Est in
bibl. universitatis Haun. (non in regia) inter codd. Fabricianos moduli
minoris n. 24.

²) [Collatio est codicis Yossiani antiquissimi n. 100, quem Bakius littera
A signavit. Is codex omnes tres libros continet, ut casu quodam Gu-
dium in media opera substitisse appareat]

