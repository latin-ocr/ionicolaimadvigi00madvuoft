85

dicum in exsilium secutus est, quemque Cicero, qui cum Attio
exactae aetatis sene collocutus est, adolescens seniorem audivit
(Brut. 56, 207). Saevius quoque Nicanor (Sueton. de ill. gramm.
5) et Aurelius Opilius, qui a. 662 s. 92 Ρ. Rutilium Rufum in
Asiam est secutus, quum antea Romae philosophiam, deinde
rhetoricam, ad extremum grammaticam docuisset (Suet. ibd. 6),
Attio senescente floruerunt. Atque 'hoc tempore quanto opere
huiusmodi studia apud Romanos viguerint, patet vel ex Lucilii
exemplo, qui libro nono satirarum orthographica ita tractavit,
ut de singulis litteris praecepta deinceps poneret, et in his
rebus auctor a posterioribus citatus est (vid. fragm., maxime
Quint. Ι, 6, 8; Ι, 7, 15; 1, 7, 19; Vel. Long. de orthogr. p.
2214 et 2220 Ρ., Scaur. de orthogr. p. 2255). Erant docti
homines et litteris instructi, carminum existimatores, ut Per-
sius ille, cuius Lucilius se iudicium reformidare significabat.
Exercebatur ab ipso Lucilio versibus critica quaedam poematum
censura (Gell. XVII, 21: clariorque tunc in poematis eorum ob-
trectandis Lucilius fuit, cfr. Horat. sat. Ι, 10, 53 sqq„ ad
quem locum Porphyrius scribit, Lucilium in tertio maxime et
nono et decimo libro Attium et alios reprehendisse).¹) Patet
iam, notabile videri in Attio illud scribendi genus, non mira-
bile; idque magis etiam apparebit, si addidero, circa illud ipsum
tempus similiter depoesis historia versibus alium poetam scripsisse,
minus nunc notum. Is Porcius est Licinius [sive potius Licinus]

14) Miror nunc vulgo extremum versum ita interpungi et explicari, quasi
Lucilius, quum de se loqueretur, aliis omnibus a se reprensis se prae-
ferre solitus sit. Nihil magis ab Horatii consilio alienum quam stul-
tissimae huius arrogantiae criminatio; utitur enim hac ratione, ut liber·
tatem illam vel in optimo poemate partes quasdam reprehendendi iam
ipsum Lucilium secutum ostendat eiusque, quem 'ipse reprehenderit,
exemplo se tueatur doceatque, omnino errare eos, qui huiusmodi

’ iudicia semper e superbia nasci credant. Itaque necessario hoc dicit:
tamen Lucilius ita loquitur, quasi illis maior sit; nec ego tam sum
arrogans, ut, quod inculta et. negligentiora quaedam in Lucilii satiris
dico, me illi praeferam. Nec aliter verba intelligi grammatica ratio
sinit3 ut enim demus in duas sententias versum distrahi et suppleri
posse loquitur, certe omitti non poterat praepositio ante vocem maiore.
Verum viderant superiores interpretes, a quibus quum esset sine causa

discessum, 'nemo ad veritatem redire ausus est, nisi quod Wielandus
eam secutus est.

107

