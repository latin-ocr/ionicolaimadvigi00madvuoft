345

676

postremum ponit, se omnino non exspectasse sententias, quae
de poena dicerentur, sed ipsum ante iudicasse, non tam ora-
tionem a se in referendo habitam significat (tum enim et rei
natura et Sallustii ceterorumque narrationes et ipse hic locus
ostendit nullum certum poenae genus nominatum fuisse, sed
universe senatum consultum, quid fieri vellet) quam animi
sententiam ipso relationis genere declaratam, quo aperte prae-
sens remedium flagitaretur. 1) Iam illud qualis est inscitiae,
quartae orationi locum relinqui negare (ut facit Ahrensius
p. 97), quod Quintilianus (XII, 10, 61, qui locus depravatus
est) et Asconius (ad orat. in Pis. §4 p. 122 Hot.) unam vide-
antur significare orationem a Cicerone in senatu in Catilinam
habitam? Quis enim non videt, quanquam hae orationes com-
muniter in Catilinam inscribantur, tamen hanc quartam per
se nullo modo posse dici in Catilinam habitam, in qua, Cati-
linae persona prorsus remota, de coniuratis, qui in vinculis sint,
agatur?

Sed in ipsa quoque oratione Ahrensius non exiguum nu-
merum „errorum historicorum“ sibi deprehendere visus est,
‹11uum partim, si quid ita ab oratore positum est, ut eius in re
publica adversarii contra aliquid dicere potuerint, errorem hi-
storicum putat nec a Cicerone committi potuisse, etiamsi tale
est, ut id et Cicero et senatus in tota hac coniurationis oppres-
sione et iudicarit et agendo secutus sit, partim aliis modis in
verbis rebusque ipse se implicat. Ex priore illo genere est,
incredibiliter perversum, quod, quum orator (ξ 10) senatum
lege Sempronia non impediri dicat, quominus de his patriae
hostibus iudicet, Ahrensius (p. 109 sqq.) graviter exponit, Ci-
ceronem „in iudicio, ubi legibus esset obtemperandum, non
debuisse tanquam de hostibus sententiam ferre“, et, quum
eadem prorsus Ciceronem in prima oratione (ἓ 28) patriam
dicentem facere videat, Ciceroni permittit (p. 109), ut patriae
se alloquenti falsas huiusmodi sententias subiiciat, ipsum quidem

¹) Orellius etiam verba quod patefecerim refert ad illam orationem rela-
tioni praemissam. Sed patefacta omnia pridem erant, nunc tantum de
prena actum. Manifestum est, Ciceronem, quod in ipso senatu hoc
die nullae eius nisi relationis et cohortationis (quae est in orat. IV)
partes fuissent, aliarum simul rerum Bruto rationem hahendam fuisse
dicere.

