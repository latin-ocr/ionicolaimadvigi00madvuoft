59

satis exposita, quaedam, ad quae exponenda tenue subsidium
esse videatur in veterum monumentis, sive in initiis huius or-
dinis a plebe secernendi sive in ea, quae postea rei publicae
liberae primorumque imperatorum temporibus fuit, forma. Quod
si obscurum esse putarem, multis exemplis et rerum falso
traditarum et non quaesitarum, quum vel maxime quaerendae
essent, confirmare possem.¹) Quo magis, si quod ad ea, quae
iam ante exstabant, novum de his institutis accessit testimo-
nium, diligenter id considerandum est, quaeque in huiusmodi
disputatione una vera ratio est, videndum, quum quid a teste
dicatur, tum quatenus ei credendum sit, et quomodo id, quod
dicat, cum iis, quae ab aliis dicta tenemus, coniungendum. Est
autem instituti ad ordinem equestrem spectantis, cuius in ce-
teris monumentis antiquitatis tenuia quaedam vestigia invenie-
bantur, minime totam rem declarantia, significatio multo aper-
tior, et quae de ipsa re dubitationem tollat, in fragmento
Ciceronis libri IV de Re Publica, neglecta tamen et nescio quo
casu ab iis, qui hos libros nuperrime ediderunt, et a Niebuhrio,
V. CL, obscurata. De ea re nonnulla disserere placuit, ne
error recenti invento illatus inveterascat et alios, quemadmodum
iam coepisse videbimus, gignat. Intelligo autem, ea, quae dis-
putaturus sum, et evidentiora futura fuisse, et, quam vim
haberent ad alias huius de equestri ordine quaestionis partes.

¹) Ut unum exemplum ponam, is, qui nuperrime instituta ordinis eque-
stris aetatis non antiquissimae aliqua ex parte attigit, quum de notis
censorum Romanorum ageret, Iarcke (Das censorische Strafrecht der
Romer p. 65) eius ordinis hanc posuit descriptionem: Einen besondern
Stand bildeten nc'imlich die Geldreiehen, deren Reiehthum nicht in lie-
9enden Grt'anen, sondern in messem Geldbestc‘inden lam-uhte, und die
ihren Ermerb in merkantilischen Gesehdften faudem in quo discrimen
divitiarum constituit in hac re inauditum Romanis, apud quos census
equester ex omnibus aequaliter conficiebatur, quae censui censendo
erant, exclusitque genus divitiarum apud illos honestissimum, in pra>—
diis rusticis positum, relictisque in equestri ordine solis negotiatoribus
et publicanis, omnes et in otio sine eiusmodi quaestu et in aliis nego-
tiis viventes sustulit, ut nec iam Maeeenas nec Atticus eques maneat.
Hoc fundamento posito, quum accesserit talis verborum interpretatio,
ut, quod apud Livium scriptum est, stipendia equis privatis facere sit
stipendia equis ademptis, h. e. sine equis, inter pedites facere (vid. ibid.
p. ΤΟ), non potest non tota res perturbari.

74

