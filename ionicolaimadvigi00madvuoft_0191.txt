Vlll.

De iure et condicione coloniarum populi
Romani quaestio historica. 1)

Solet laudari et admiratione digna haberi Romanorum ‘208
quum in universa re publica constituenda tum in singulis eius
partibus ordinandis prudentia cohibetque dissensum aliquatenus
immensa potentiae opumque moles ab illo populo exstructa.
Si quis tamen in tanta laudantium multitudine ea, quae laudandi

¹) [Edita a. 1832 bipartito in indicendis regis augustissimi nataliciis et
mutatione magistratus academici. In hac editione nonnulla explicavi
paulo uberius, ut de isopolitia illa Niebuhriana et de Dionysii incon-
stantia, testimonia et firmamenta mirifice cum iis, quae disputaram‚
consentientia addidi, minuta quaedam correxi; aliorum opiniones postea
prolatas, superioribus similes, colligere et data opera refellere super-
sedi, nihil habentes novi argumenti. Velut, ut uno exemplo defungar,
quum caput quaestionis sit de iure colonorum, F. Walter (Geschichte
des romischen Rechts. Bonn. 1834. Ι p. 72) cives in colonias missos
suffragio et participatione rei publicae Romanae administrandae caruisse
scribit; sed testimonii, quod in ceteris rebus diligenter adscribit, in
hac hoc ponit, idem sensisse Siyonium, Spanhemium, Bellefmffium„ Nie-
buln-ium. Omnino vir doctus nimis presse Niebuhrium secutus vera
inventa ab incertis opinionibus non discrevit; de aerariis quoque, de
isopolitia et municipio Niebuhriana omnia repetiit. 1834] [lValterum
postea sententiam mutasse vix opus est dicere. Ne nunc quidem aliorum
sententias in una alterave re a mea, cuius summam sequuntur, de-
flectentes colligam aut persequar, quum praesertim in opere de re pu-
blica Romana totam rem comprehenderim]

