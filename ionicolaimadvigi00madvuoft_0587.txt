563

aetatis scriptores Licinus sive Licinius quidam sic appellatur,
ut unius noti hominis nomine pro exemplo scriptores uti ap· 203
pareat. De eo homine quum alia non satis constanter tradun-
tur, tum nomen ei, ut dixi, alibi Licino, alibi Licinio est,
videnturque nonnulli atque adeo plerique utrumque nomen
promiscue poni putare, quod rationi et consuetudini Latinae
prorsus repugnat. Iuvenalis duo sunt loci, prior in sat. I V.
109, ubi libertinus superbiens

Ego, inquit, possideo plus
Pallante et Licinis;

alter in satira XIV V. 305 et 306:

Dispositis praedives hamis vigilare cohortem
Servorum noctu Licinus iubet. l)

Eundem Persius nominat in sat. secundae V. 36:
Nunc Licini in campos, nunc Crassi mittit. 111 agros:

ubi mire Casaubonus de vetere illo tribuno Licinio Stolone
cogitat, quasi eius agrorum mensura, quamvis sua ipse lege
damnatus sit, huic aetati optabilis et cum Crassi aedibus com-
paranda visa sit.

Ad Persii locum scholiastes profert epigramma Varronis.
ut ait, quod omisso auctoris nomine scholia Crucquiana ad
Horatii A. P. V. 301 adscribunt:

Marmoreo Licinus tumulo iacet, at Cato parvo,
Pompeius nullo; quis putet esse deos?

Ac Varronis quidem nomen valde est dubium, quoniam is
homo, de cuius monumento pretiosi operis via Salaria prope
urbem ad secundum lapidem epigramma compositum esse scho-
liastes tradit, bonum ceteroquin, ut apparet, et copiosum auc-
torem sequens, M. Varronis superstes fuit.‘-') Nam et Persii 204
scholiastes et Iuvenalis (ad sat. l, l. 1., ubi in initio scholii

1) Utroque loco Rupertius de gente Licinia et Licinio Augusti liberto ita
loquitur, ut diversa esse nomina obliviscatur.

²) Galliae praeerat libertus is Augusti, de quo agitur, procurator a. 16 et
15 a. Chr. n. (vid. Dionis Cassii locus, qui mox afferetur); post 'procu—
rationem Romae praeda usum, Macrobii narratio significare videtur;

Iuvenalis scholiastes Tiberio imperante obisse dicit.
36³²

