175

Huius loci, quem post Manutium et Sigonium comprehen-
derat Spanhemius (in libro, quem orbem Romanum inscripsit)1),
alias partes Savignius tractavit et commutavit, iuris Latii et
iuris Italici notione tum etiam ipsius civitatis constituta accu-
ratius, ita tamen, ut inferioris aetatis instituta fere respiceret2),
alias Niebuhrius, quum de Varia ratione, qua antiquissimis
temporibus peregrini populo Romano adiungerentur aut in eius
civitatem reciperentur, et de coloniis quoque ita dissereret, ut
multa expediret, multa commoveret³); quaedam partes intactae
aut paene intactae manserunt. Nam qui nuper fere totum hoc
argumentum tractandum sumpsit4), parum ad id paratus ac-
cessit, ut qui, collectis post alios, Sigonium maxime et Freins-
hemium (in supplementis Livianis), scriptorum testimoniis de
singulis oppidis populisque ad imperium populi Romani ad-
iunctis aut in civitatem receptis, in iis, quae de condicionis et
iuris diversitate quaerenda erant, fere totus a Sigonio pendeat.
quaedam ab Ottone (in libro de aedilibus municip. et coloni-
arum) sumpserit. Ne Spanhemium quidem aut Heineccii no-
tissimum librum adhibuit3 Niebuhrii disputationibus (in priore
edit. hist. Rom. et in priore vol. edit. sec.) ad quaerendum non
est excitatus; Savignii scripta, quod iure in Borusso mireris,
plane ignorasse videtur, quae tamen vel ex Creuzeri epitomae
priore editione (1824) cognoscere potuit.

Hunc igitur locum, qui ad universam historiam rerum
gestarum populi Romani intelligendam plane necessarius est,
interest eorum, qui in antiquitate Romana versantur, ita ali-
quando pertractari, ut quaestio per omnes partes omniaque rei
publicae Romanae, maxime quidem liberae, tempora aequaliter

1) Trekelli Selectarum Ante'qm'tatzmt Romanarum pars prima (1744) eodem
pertinet, accurate scripta, sed in minuta aliorum opiniorum refutatione
et additamentis exilibus nimis haerens.

²) In commentationibus, quas inscripsit Ueber die Entstehmzy der Lati-
mitat als eines eiqenen Standes im Rb'me'schen Stante et L'eber das ins
Italicum (in scriptis Acad. Berol. et in Zeitschrift f. geschichtliche
Rechtwiss. V, ’2)- Alia attigit in hist. iur. Rom. per mediam aetatem
vol. Ι.

3) Maxime in secundo vol. hist. Rom. ed. 2 p. 43-*93

4) Staatsrecht der Unterthanen der Romer. Nach den Quellen bearbeitet
V. I. C. W. A. Hopfensack. Diisseldorf 1829. Eo nomine cives quoque
in municipiis et coloniis viventes comprehendit.

216

