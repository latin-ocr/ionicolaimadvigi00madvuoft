§5

alienius illi ipsi, qui imprudentes disputando eo pervenerunt,
confitebuntur. Nullum est igitur omnino Maecenatis significati
indicium. Estne etiam, cur significatus omnino putari nequeat?

Est vero. Primum enim prorsus loci compositio Horatiana .

perturbatur, ad hunc pusillorum hominum coetum et exem-
plorum e turba arreptorum Maecenate aggregatO, homine tantae
dignitatis; quem quidem Horatius si, ut Weichertus putat,
nondum amicus, sed ex civilis belli et proscriptionis memoria
infestus, tanto opere gestisset tangere, ut vel mutato, quod
nusquam alias faceret, nomine aggrederetur, aliter et gravius
aggressus esset3 demissas tunicas licebat impune commemorare
aperte. Verum est aliud praeterea, quod totam rem evertat.
Quum enim multi sensissent, scurrilem et ab Horatii Maece-
natisque coniunctione alienissimam esse illam sub ficto nomine
Maecenatis irrisionem, Weichertus, ut dixi, hanc satiram ante
scriptam esse vult, quam Horatius Maecenati commendaretur.
In quo miror, virum doctum non cogitasse, scurrilitatem istam
nihilo minus manere, quoniam quidem Horatius postea hanc
satiram non mutatam ad ipsum Maecenatem cum ceteris miserit
eique inscripserit. 1) Ergo hanc totam Maecenatis significationem

¹) Satiras Horatii, excepta prima, eodem ordine scriptas esse, quo nunc
legantur, multa sunt indicio; sed si quis ex singulis eruere temporis
indicia voluerit, valde cautus esse debet; Weicherto accidit, ut (p. 454)
satiram tertiam effecisse scriberet, ut Horatius, Virgilio Varioque inter-
cedentibus, in Maecenatis convictum et familiaritatem adscriberetur.
Atqui iarn in ipsa satira tertia summa familiaritas perspicitur (v. 63
et 64). Ρ. 453 Horatium scribit in satira quarta (quam non multo
post secundam scriptam esse patet; cur proxime post eam, nulla in-
teriecta, scripta putetur, prorsus nihil est) non magis quam antea in
secunda viris apud Octavianum gratiosis pepercisse; p. autem 427 et
428 versum illum Pastillos Rufillus olet, Garyonius hircum ex secunda
satira in quarta repetitum esse, ut poeta se excusaret, quod homines
Octaviano familiares irrisisset; itaque, ut fit, quum in singulis aliquid
affingitur, sibi contradicit. Sed bella est ipsa excusatio poetae indig—
nantis, se reprehendi, irrisionemque acerbius repetentis:

quod ineptus
Pastillos Rufillus olet, Garyom'us hircum.

Sunt alia eiusdemmodi operose excogitata et composita, quae vel
leviter tacta corruunt. Sed haec sine ulla in Weichertum contume-
lia dicta sunto, qua profecto indigna est eius eruditio et sedulitas
quaerendi.

70

