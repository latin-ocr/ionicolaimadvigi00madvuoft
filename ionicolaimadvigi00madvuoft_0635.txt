611

consultus.¹) Iam contra magistratum, qui publice ex aerario
id aes militare numeraret, quis credat militi gregario pignoris-
capionem datam, id est, contra aerarium et rem publicam?
aut qualia ea pignora putamus fuisse, quae sic ab his cape-
rentur, ut postea pecunia luerentur‘? Publicasne possessiones?
At quae tales erant, ut a milite pro pignore capi auferrique
possent? An privatam illorum hominum supellectilem? Apparet
ex ipsa hac pignoriscapione‚ alio quodam modo eos, quos con-
tra data esset, pecuniam solvisse, ut eius privati debitores es-
sent. Itaque percommode ad rem intelligendam accidit, ut
Gaius simul pignoriscapionem propter aes equestre et horde—
arium datam scribat. Nam aes hordearium novimus antiquis-
simo tempore non ex aerario per publicos ministros numeratum,
sed privatos homines, qui id onus rei puhlieae deberent, attri-
butos, a quibus illud equites acciperent, viduas, orbos orbas-
que. 2) Hi igitur si non solverant, quod debebant, pignus ab
iis capere equiti licebat. Atque eodem modo solutum aes
equestre, quod Livius ex publico datum dicit, nunc perspicitur3
tantum fortasse, quod maior summa erat, plures attribuebantur
uni equiti. Transferamus haec ad aes militare peditum anti-
quissimi temporis. Non ex aerario nec per quaestores singulis
militibus gregariis stipendium numerabatur, sed attribuebantur
iis privati homines, a quibus acciperent, qui si non solvissent,
pignora ab eis capere liceret. Ipsi autem hi homines aut nu-
meratam pecuniam ex aerario accepisse putari possunt aut
tributum, quod stipendii causa civibus impositum erat, ipsi a
certo numero civium coegisse et deinde militibus numerasse.
Atque hoc ego multo verius puto. Nam sic ipsa causa huius
totius instituti intelligitur, quod res publica molestiam tributi

¹) lnstitut. lib. IV, 27: Introdueta est (pignoriscapio) moribus rei militaris.
Nam propter stipendium licebat militi ab eo, qui distribuebat,
nisi daret, pignus capere; dicebatur autem ea pecunia, quoe stipendii
nomine dabatur, ces militare. Item propter eam pecuniam licebat pig]-
nus capere, ex qua equis emendus erat, quae pecunia dicebatur oes
equestre, item propter eam pecuniam, ex qua hordeum equis erat com-
parandum, quoe pecunia dicebatur oes hordearium.

²) Liv. I, 43; cfr. Cic. de Re p. Il, 20, qui Corinthiorum institutum com·
parando idem de Romanis significat. Livius solas viduas nominat in

hac re.
39*

260

