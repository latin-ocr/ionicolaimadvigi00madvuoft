200

560

quum Orestem et aliis multis rebus a Neronis scelere seiun-
gendum docuisset, et quod nec in scena cantasset nec Troica.
scripsisset, harum artium principe indignarum foeditatem vehe-
mentissime augens in haee erumpit Verba (v, 221 sqq.):

Quid enim Verginius armis
Debuit ulcisci magis aut cum Vindice Galba?
Quid Nero tam saeva crudaque tyrannide fecit?

Optima priora; haec posterior interrogatio quid sibi vult? cuius
nulla alia esse potest sententia, nisi Neronem nihil mali fecisse
in principatu3 quod et per se absurdum est nec cohaeret cum
iis, quae sequuntur, ad artes ludicras Neronis spectantia: Haec
opera atque hoe sum} yenerosi principis artes, Gandaritis foedo
peram-ina ad pulpita saltn Prostitm cet. Nam quod illa verba
in hanc sententiam interpretantur: Quid maoei‘me facit indiynmn,
quod in omni sua tyrannide admisit Nero& id inverbis non
est. Itaque iure haeret Rupertius. Schmidtius autem mira
narrat. Nam versum 223 sic exponit: „Quid fecit Nero intra
tot longae crudelisque dominationis annos, propter quod iure
libereque praeferri possit Senecae ignobili?“ Valde de suo libe-
ralis est3 nam non solum addit, quae non dixit poeta, sed quae
Vix videatur dicere voluisse. Nemo enim facile in his: Quid
feeit tum soera tyrrannide? putet de bene factis et meritis quaeri.
Quod autem haec verba negat pertinere ad priorem sententiam,
sed poetam, absoluta digressione de Neronis vitiis, redire ad
id, quod inde a versu 211 tractare instituerit, id vix cuiquam
persuadebit, qui viderit, prorsus de iisdem Neronis vitiis et
scenicis artibus agi proximis versibus. Quod non difficile erat
videre, venit etiam Rupertio in mentem (in comment. not. 73),
sed firmiter comprehensum non est, versum 223 non per se
legendum esse, ex quo efficitur absurdissima sententia, sed
superiori coniungendum, nulla prope mutatione; difficillime
enim saepe in codicibus distinguas compendia vocum quid et
quod estque earum perpetua confusio. Scribendum est igitur:

Quid enim Virginius armis
Debuit ulcisci magis aut cum Vindice Galba,
Quod Nero tam saeva crudaque tyrannide fecit?

