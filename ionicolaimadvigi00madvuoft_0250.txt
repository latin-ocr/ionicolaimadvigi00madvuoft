228

281 sequi, ut id illo tempore (res pertinet ad a. 177) socii habue-

282

rint. Sed huic disputationi habeo, quae opponam3 quae si vera
est, homines illi, quum etiam nunc pro sociis se gererent, liberos
mancipasse putandi sunt. Atqui id fieri omnino non poterat3
nam stirpem relinquere debebant tum, quum in civitatem Ro-
manam transibant, itaque liberos antea mancipando eripuissent
sibi civitatis mutandae facultatem et coacti essent ad alteram
fraudem confugere eorum, qui liberos non haberent. Itaque
quum iam pro civibus erant, liberos in patria relictos manci-
pabant aliis civibus. At, dicat aliquis, cives facti liberos in
Latina civitate relictos iam non in patria potestate habebant.
Nempe hic fraus facta ad condicionem legis subterfugiendam a
Livio narratur, quam nec filii nec cives illi, qui sequestres et
ministri erant, impedituri erant; 3111 31110111 neque in libertatem
illos servos vindicaturi nec manumissioni intercessuri erant.
Omnino vereor, ut liceat diligentem illam curam manumissionis
circumscribendae, quae a lege AElia Sentia coepit, ad antiquiora
tempora opinione transferre.¹) Sed hac dubitatione ad illam
causam obtinendam opus non est. Itaque his Livii locis nihil
effici videtur. Quod autem ad ipsius populi Romani commo-
dum et ad augenda rerum pretia pertinuisse putatur, ut socii
commercium haberent, ob agrorum maxime servorumque ita
tradendorum, ut domini ex iure Quiritium eos tenerent, facul-
tatem, primum multo plura in antiquis illis institutis vel potius
omnia, quibus populi singuli se a reliquorum communione
seiungebant, ad nostras opiniones considerata parum utilia
videntur, ipsaque illa cura rerum permutationis adiuvandae a
veterum Romanorum ingenio abhorret, stabilitati, in agrorum
maxime possessionibus, faventium. Deinde maior pars incom-
modi vel totum incommodum socios premebat. Tum Vero
aliam rem non animadvertunt viri docti. Nam fundi Italici
eandem, quae post bellum sociale fuit, condicionem iam antea
fuisse putant. Sed quamdiu sociorum sua erant iura privata
(ut verbi causa de fenore, quae in altero illo Livii 1000 001111110-
morantur), etiamsi commercium verbi causa inter Romanos et

¹) Magna mihi difficultas esse videtur, si id fiat, in iis servis, qui eme-
bantur a peregrinis, quibuscum commercium non erat.

