176

circumducatur confirmeturque materia, quae ad rem pertineat,
omni congesta et disposita. Nam hoc quoque fieri, quoties
maiores antiquitatis loci comprehendantur, valde refert, ne
propter unam et alteram rem partemve materiae semper sit ad
libros parum alioquin nostrae aetatis usui aptos recurrendum et
commenta opinionum pridem reiectarum devoranda, quo alitur
praeterea pravissima consuetudo fragmenta repugnantia undique
contrahendi et in iis acquiescendi. Atque huius operae navandae
subinde me ipsum impetus cepit, quum has res scholis acade-
micis exponerem; quod consilium exsecuturusne totum aliquando
sim, nescio, nunc quidem nondum omnia videntur satis per-
quisita, et alioquin aliam scriptionis formam postulant, unam
217 huius ioci partem, in qua, quum non raro hinc extollendae
prudentiae Romanae materia petatur¹)‚ tamen relictae videntur
opiniones et rerum historiam et institutorum Romanorum na-
turam constantiamque obscurantes, et quae per se pertractari
posse Videtur, hoc tempore, collectiS, quae ad rem pertinere
arbitror, nec tamen omnium opinionibus anxie conquisitis et ⁷
expositis, explicare decrevi, de coloniarum populi Romani gene-
ribus et cum populo coniunctione. Nam quae ad ritus colo-
niarum deducendarum et ad internam earum formam pertinent,
omitto, illa, quia vulgaria sunt, haec, quia ab universa re mu-
nicipali disiungi non possunt. Erit autem necessarium intelli-
gentiae causa nonnulla communia aut ex proximis antiquitatis
partibus attingere, quod faciam breviter, et, quantum fieri
poterit, nisi concessa aut ab aliis iam confecta aut suapte na-
tura perspicua non adhibebo, ne novae disputationis necessitas
imponatur.
in Italia, quemadmodum in plerisque aliis gentibus, anti-
quissimo tempore fere, qui communem urbem agrumque ad-
iectum tenebant, aut, si vicatim regio aliqua incolebatur, qui
tantum agri tenebant, ut commode convenire in locum religione
aliave re insignem resque suas ipsi agere possent, iidem suam
habebant rem publicam a reliquis seiunctam, nec alia erat
urbis, alia populi civitas, nec ulia urbanarum rerum admini-
stratio ab universa? rei publicae administratione discreta nec

¹) Cfr. Heynius de Romanorum prudentia in coloniis regendis (Opusc.
Acad. T. III) et all.

