561

hoc est, quid ex omnibus eius factis? Prorsus idem mendum
in eadem orationis forma irrepsit in verba M. Antonii, quae ex
eius litteris profert Cicero in oratione Philipp. XIII ἕ 34, ubi
editur: Denique quid non aut probavistis aut fecistis? Quid
faciat, si reviviscat Coi. Pompeius ipse? Ridicule utrumque in-
terrogatum nam nec omnia omnino senatores probarant aut
fecerant, nec illos urgebat inanis quaestio de voluntate Pom-
peii, si revivisceret. Illa eos interrogatio premebat, qua argue—
bantur, quum Caesaris acta se servaturos iurassent, omnia ea
ipsi fecisse, quae Pompeius facturus fuisset, si viveret: Denique
qaid non aat probavistis aat fecistis, qaod faciat, si reviviscat,
Cn. Pompeias ipse?

Uni praeterea 1000 coniectura subvenire conabor3 is in
satira decima est, versu 55. Nam exposito, quam prava vota
homines concipiant, quam stultis precibus deos fatigent, sic
poeta hanc partem concludit:

Ergo supervacua aut perniciosa petuntur,
Propter quae fas est genua incerare deorum.

Velim scire, quomodo haec tot editores et interpretes tolera-
verint ac tam facilia putarint, ut verbum nullum de sententia
facerent. Nam dicere, fas esse genua deorum incerare propter
ea, quae supervacua et perniciosa sint, quae est amentia?
Ironia autem, quo non dubito quin confugiatur¹), qualis haec
est, ut simplicissimae Veritatis professioni (supervacua aut per-
niciosa) per relativum adiungatur contrarium? Laudo igitur
Rupertium, atque eo magis, quod saepe iam grammatice inter—
pretandi aut certa ratione et firmiter veri investigandi artem
ei defuisse questus sum, laudo, inquam, quod hic et alibi sal-
tem sensit difficultatem et ingenue professus est; quod autem
fas mutat, ut sit mos, non possum laudare3 nimis enim ab·
surdam tautologiam hoc habet: „perniciosa petuntur, propter
quae mos est deos precari“, id est, quae mos est petere. Mihi
non dubium est, quin propter hoc fas est librarii, non animad-
versa interpunctione, infinitivum unius litterae mutatione effece-
rint ex imperativo. Iuvenalis enim, postquam, quid vulgo

¹) [Confugit ad eam Heinrichius. 1842]
36

201

