221

Nam commercium sive facultas nexa iure Quiritium faciendi in
personis haerebat, non in locis, nec qui, ut hoc exemplo utar,
heres civis Romani institui potuerat. quamdiu Romae habitabat,
minus poterat, quum domicilium alibi posuerat. Sed nullam
huiusmodi Latinis datam fuisse civitatis Romanae possessionem,
ut tantummodo usus eius condicione aliqua certae habitationis
adstringeretur, satis patet ex eo, quod a. 187 Latini populi,
quibus decrescente civium multitudine nihil remittebatur ex iis,
quae ex formula foedereve praestanda erant, suos cives, qui
Romae per fraudem in censum irrepserant. repetierunt et, ut
redirent, obtinuerunt (Liv. XXXIX, 3), posteaque saepius socii
et Latini Roma exire iussi sunt (Cic. pro Sest. 13, 30, coll. de
Offic. III, 11, 47), et, qui ex iis pro civibus se gesserant, in
suas civitates redacti sunt.v velut notissima illa lege Licinia
Mucia (a. 95), qua T. Matrinius, quem ex colonia Latina Spo-
letio civitate C. Marius donarat, accusatus est, quum Marii
beneficium in dubium vocatum esset. Atque haec, quae sunt
notissima, non opponerem Niebuhrio, nisi is usque ad civitatem
lege Iulia (a. 90) Latinis datam illa iura mansisse putasset. 273
Facile autem patet, qui fraude civitatem peterent, Romam
migrasse, ut, quod, si in sua colonia mansissent, facere nullo
modo possent, id Romae in turba facerent, vetere census dili-
gentia in tam magna civitate iam senescente. Itaque tantum
legum quarundam beneficio data erat Latinis certa condicio
non utendi aliqua parte civitatis, sed plenam consequendi.
Velut ex iis, quae a. 177 acta a Livio narrantur (XLI, 8),
patet. illis temporibus (neque enim perpetuam eam legem
fuisse certum est) Latinos cives Romanos fieri potuisse, si stir-
pem ex se domi reliquissent3 in qua re quum fraus multiplex
versaretur, ut stirpe nulla relicta civitatem mutarent, populi
Latini a senatu postularunt consecutique sunt, ut illis artibus
obviam iretur. Pluribus legibus praemium Latinis hominibus
civitatem constitutam fuisse, ex Ciceronis verbis apparet in
orat. pro Balb. 24, 54; ex quibus una erat Servilia de repe-
tundis, lata Marianis temporibus ante a. 100, qua Latino ac—
cusatori, qui reum damnasset, civitas dabatur (Cic. ibd.).1)

¹) Ex fragmentis legis Serviliae [vel potius Aciliae], quae supersunt (edita
seorsum a Klenzio Berolini a. 1825), id, quod ad hanc rem spectat,

