105

106

84

vastae et latae eruditionis opus appellat, recte sentire videtur,
si, primum illis finibus argumenti positis, quid aut nos aut
fortasse Alexandrinus aliquis criticus postulaturus fuerit, quae-
rimus: Latinorum illorum didascalicon scriptor quam late
evagatus sit, quam operose in singula inquisiverit, nescimus.
Nam quod summa) pro illa oetate doetrinae librum fuisse dicit,
et de chori negligentiore iam apud Euripidem usu fusius ex-
positum fuisse quam pro Attii aetatis eruditione, quam late
fusa fuerit illa disputatio, non constat, doctrinae laudem non
detraho libris paene ignotis, sed tamen ea ex eo non confir-
matur, quod Cicero gravem errorem notat, Varro de Plauti
comoedia dissentit, Gellius scriptorem frigidis argumentis usum
iudicat3 et sunt sane frigida. Graecarum quidem litterarum ea
cognitio, ut aliquid de tragicis dicere posset, non dubitandum
est, quin in Attio fuerit. qui multas fabulas a Graecis ad Ro-
manos transtulit. Sed ipsa est diligentius consideranda dubi-
tatio, quod cum iis, quae initio huius commentationis diximus,
coniuncta est, cadatne genus totum scribendi in Attium eamque
aetatem. In quo cavendum est, ne, quod superius attigi, nihil
interesse credamus inter tempora valde diversa, constituen-
dumque accuratius,¹ inter quos homineS, qua litterarum aetate,
Attius vixerit. Nam si Livii Andronici aut Naevii aut Ennii
etiam tale scriptum ferretur, iure dubitaretur. Esset enim non
minus fere mirum, quam quod vulgo de L. Cincio Alimento
traditur, quem eo tempore, quo primus annales rerum Roma-'
narum Latinos Fabius edidit scribendaeque historiae tenue initium
factum est, de verbis priscis, de fastis, de re militari, de con-
sulum potestate similiaque scripsisse narrant; qui error, in quo
etiam Niebuhrius fundamentum disputationis aliquod ponit
(Hist. Rom. ΙΙ p. 10 ed. 2), olim a Longolio animadversus est,
nuper a Zumptio (in Iahrbiich. f. wissensch. &itm-1829. II
N. 12) sublatus. Verum Attius, inter quem et superiores illos
interiectus erat Pacuvius, dimidio saeculo maior, vixit cum C.
Lucilio, qui etsi natu minor fuit, tamen ante Attium est mor-
tuus; grandior eius aetas in id tempus incidit, quo grammati-
corum studia Romae fervebant (vid. Sueton. de illust. gramm.
c. 3), habuitque paene aequalem, paulo aetate inferiorem, L.
AElium Stilonem Praeconinum, huius studii paene principem inter
Romanos, Varronis magistrum, qui a. 654 s. 100 Metellum Numi-

