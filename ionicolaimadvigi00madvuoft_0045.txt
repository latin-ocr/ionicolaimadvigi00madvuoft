ll.

De loeis *aliquot Iuvenalis interpretandis
disputatio. 1)

Quum in argumentis scriptionum academicarum eligendis 29
alia sequi possint, qui semel aut raro ad huiusmodi scribendi
munus vocantur, alia necessario sequatur, cui saepius obeundum
est, videor mihi non inepte facturus, si, quoniam mihi hae

. partes coetus academicos indicendi demandatae sunt, materiam

subinde ex iis rebus sumpsero, ad quas in scholis academicis
tractandas delatus fuero, ut, si qua ibi inciderint, de quibus
accuratius et plenius disputare operae pretium videatur, ex iis
nonnulla per hanc scribendi opportunitatem exponantur. Huius
consilii exsequendi hoc ipsum initium libet facere. Versor
enim quum maxime in Iuvenalis satiris enarrandis, in quibus
quum non solum uno et altero loco ab aliis enarratoribus
necessario mihi discedendum sit, sed reprehendenda interdum
universa, qua utuntur, enarrandi ratio, decrevi ·de locis aliquot
Iuvenalis ita disserere, ut et sententia mea, quam de nonnullis
iam breviter in scholis proposui, uberius declaretur, et, in
quibus rebus positae sint errorum causae, ostendatur. Atque
neminem esse arbitror ex iis, qui in scriptoribus Latinis le· 30
gendis versati sunt, qui ignoret, quantum restet operae in

1) Edita mense Ianuario 1830, redeunte die natali regis augustissimi, ad
coetum academicum indicendum.

