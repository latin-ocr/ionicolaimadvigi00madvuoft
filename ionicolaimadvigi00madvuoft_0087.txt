65

nuerintne equum et in centuriis equitum consenuerint, an equo
reddito in iis esse desierint, quemadmodum pedites anno qua-
dragesimo sexto in centurias seniorum transcribebantur. Mihi
reddidisse veri simile videtur quum ex rei natura (inutiliter
enim equus aleretur apud eum, qui stipendia non faceret, et
contra totius instituti consilium, eratque potius transferendum
ad alium id aes equestre), tum propter locum Q. Ciceronis in
comment. de petit. cons. c. 8 extr„ ubi aperte in centuriis
equitum (quibus ordinem equestrem totum sua aetate non com-
prehendi satis declarat) adolescentes tantum ponuntur.¹) Ut
autem illo tempore, mutata iam universa ratione militiae, etiam 81
equestris, totus ille equos publicos assignandi mos tantum
vetustatis causa retinebatur, ita antiqua quoque forma retenta
videtur. Augustus tamen in transvectione equitum post longam
intercapedinem revocata (ea est autem eorum, qui equum pu-
blicum habent), senio vel aliqua corporis labe insignibus per-
misisse aliquid dicitur (Sueton. Octav. 38). Sed huius testi-
monii, praesertim de re post longam perturbationem reducta,
minor vis esse videtum [et senium praematurum in iis signifi-
catur, qui, si soli anni numerarentur, nondum iuventutem
egressi erant; alioquin enim non in uno et altero hoc notabile
fuisset} Unum, quod video dici posse, non omittam, fieri
posse, ut id plebiscitum, quod in fragmento libri quarti de Re
Publica significatur. reddendorum equorum Veniam paulo latius
dederit, non solum senatoribus, sed qui confectis stipendiis
essent, ita ut ex Q. Ciceronis loco concludi non possit, antea
hos non retinuisse equos. Nec omnino verba hoc excludunt,
etsi Scipio de senatoribus loquitur. Non reddidisse autem
equos, qui stipendiis exactis essent et ultra militarem aetatem
provecti, de antiquissimo tempore contendent, qui hereditariae
dignitatis inesse in hac re aliquid volunt, quibus me non

¹) Admonet me hic locus, ut occurram, si quis in tota hac disputatione
neglectam obiecerit commutationem comitiorum centuriatorum incertum
quo tempore factam. Sed equites equo publico postea quoque sua
seorsum suffragia in suis centuriis tulisse, nostrae disputationi sufficit.
Id autem constat, tum ex ipso loco de re publica (antiquior est enim
illa comitiorum mutatio), quum ex hoc Q. Ciceronis; cfr. Cic. pro Mur.
26, 54 et 35, 73 et ad Fam. XI, 16. Descriptas aliter fortasse et nu—

meratas et ceteris adiunctas fuisse has centurias, non nego.
o

