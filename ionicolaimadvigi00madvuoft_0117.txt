95

argumenta, non est huius loci exponere. In uno quidem emen-
dandi genere, quo etiam hic saepe utendum fuit, in addita-
mentis tollendis, quae mihi veri inveniendi ratio videatur,
declaratum est quum in epistola critica ad Orellium (p. 22
sqq), tum in appendice commentationis de Asconio (p. 45 sqq.).
Ubi autem codices sequi non poteram, vestigia secutus sum
vel optimorum, vel quos omnino noramus. Atque hinc pro-
fectas coniecturas aliquot ita omnes veritatis notas continere
iudicavi, ut in ipsam orationem recipere non dubitarem. Aliae
quaedam suspiciones de locis aperte corruptis, quos nota addita
insignivi, non improbabiles visae sunt, nec tamen ita aut ad
codices accedere aut adiunctis confirmari, ut cum illis compa-
randae essent. Nonnullae universae satis certae videbantur, sed,
quod in aliqua parte dubiae esse poterant aut nimium a codicibus
recedebant, in margine ponendae. Illis litteram F. (Fortasse),
his voc. Ley. (Leqendum) praeposui. Plures autem huiusmodi
locos notavi, qui pro integris edebantur, quum codicum omnium
aut optimorum a vulgata scriptura discrepantia, e qua tamen
veram lectionem non eruerem, tum rerum sermonisque indiciis
adductus. Nec id ab editione discipulis destinata alienum
videbatur, confiteri, aliquot locis, quid orator dixisset, aut cer-
tum non esse aut plane ignorari.

Disputationes aliorum meae sententiae contrarias de multis
locis non ignoravi, sed improbavi, nonnullorum, ut XVernsdorfii,
Moebii, contempsisse me fateor.

Superest, ut exempla quaedam mutationum ex omni genere,
partim maiorum, partim leviorum, ex primis orationibus ponam,
explicatisque in iis iudicii mei causis, similia me in ceteris,
quae sequerer, habuisse credi iubeam, eaque exquirenda iis
relinquam, qui operae pretium in ea re se facturos putarint.

Orationis pro Sex, Roscio codices omnes recentes sunt,
ex uno non bono derivati, eorundem mendorum, interpola-
tionum, lacunarum participes, accurate collati nulli, ceteris
accuratius Oxonienses. Patet, non multum valere ne consen-
tientem quidem codicum auctoritatem, coniecturaeque locum
amplum fuisse; sed ea aliquoties apertis vestigiis, nonnullis in
locis probabilibus niti poterat3 in aliis nimis erant obscura,
Velut 5, 11, ubi edebatur: te praetore de manifestis maleficiis
quotidianoque scqucine haud remissius sperant futuram; verum

118

