Praefatio novae editionis

Quod antea saepius et a redemptore rogatus et ab aliis
admonitus facere recusaveram, ut opuscula academica, quae
iuvenis primum sparsim scripseram, deinde duobus voluminibus
comprehensa edideram, exemplis omnibus ante annos haud
paucos divenditis, iterum ederem, quod et in aliis operibus
conficiendis animus et tempus occupabatur et retractandi mole-
stiam fugiebam. id nunc mutato consilio exsequor. Nam et
eorum desiderio satisfieri aequum Videbatur, qui emendationum
nostrarum sententiarumque de rebus ad Latinas litteras perti-
nentibus breviter a me ipso alibi et in aliorum libris indicaâ€”
tarum aut significatarum causas et rationes hic expositas cog-
noscere cuperent, et quaedam etiam nunc in his libellis latere
cognitione philologorum non indigna putabam et ipsam, qua
usus essem, caute quaerendi et iudicandi formam iunioribus
utiliter commendari posse3 quumque aetate ingravescente et
oculis caligantibus animum magnam partem a philologia ad
alias meditationes et cogitationes traduxissem, iucundum erat
subinde vetera studia cum iuvenilium laborum memoria repetere.
Retractandi autem operam intra eos fines continendam intel-
ligebam, ut non quasi de integro eaedem res quaestionesque ea
via ac ratione explicarentur, quae fortasse nunc commodior
mihi videri posset, sed ut illius temporis, quo primum scrip-

