71

56

scholiastis reddamus, qui, ubi iis, quae a superioribus accepe-
rant, ipsi libere uti volebant, fere ruebant3 ex quibus Acro,
quum Maecenas iam esset deprehensus, in altero orationis
membro (est qui Inyuen ad obscenum subductis usque fa-
cetus) Agrippam significatum Videre visus est. Iisdemque suam
relinquemus sententiam in tertiae satirae loco, qui est inde a
V. 29 ad 34, ubi Virgilium significatum putant1), ne Heindorfio
quidem improbante, nec ullo indicio utentes et contra loci
totius sententiam. Nam universe et generatim plura enume-
rantur, quae offendere in aliquo possint, tum, quibus huiusmodi
incommoda bonis et w’rtutibus obscurari debeant, dicitur. Quae
si omnia, non dico ad certum hominem, sed ad unum rettu-
lerimus, tota disputatio Horatii pervertetur. Nec erat, cur ex
suis aliquem maximeque Virgilium deligeret et importuna
sedulitate et officio ferendum esse doceret. Nam quod pulsari,
id est, in malam partem tangi, Acro dicit, prorsus toti loco
repugnat. Ex iis, quae dixi de nominum fictorum usu, iam
apertum est, quid sentiam de VVeicherti opinione, in secundae
satirae V. 67 post Acronem et scholiastam Cruquianum Longa-
renum Milonem esse putantis, quem procerae staturae fuisse
(quod per se sane non magis nego quam affirmo), mirifice
concludit ex eo, quod Cicero ad Attio. lib. VI ep. 4 et 5 eum
lecto nomine τὸν Κροτωνιάτην appellat, quasi id non ad nomen
celebris athletae et ad perpetua Milonis certamina fortitudi—
nemque spectet. (Qui ludere Velit, quaerere ex VVeicherto
possit, unde sciat, ipsum illum Crotoniatam procerae staturae
fuisse3 nam multi brevi corpore robustissimi sunt.) Sed quam-
vis Milo longus fuerit, qui Horatio in mentem venit, quum
longum dicere vellet, id est, Milonem, fingere vocem inauditam,
et quam nemo intelligeret? Nam quod Weichertus nomen
ridicule effictum dicit, quid habent ridiculi litterae syllabaeque
nullius significationis? Itaque Longarenus nomen est hominis
proprium. Qui autem scholia ad hunc locum inspexerit, is
videbit, ea, quae in libris de personis Horatianis legerentur,
mire ab inferioris aetatis grammaticis confusa et perturbata

¹) „Hic dicitur pulsare Virfilizcm, qui indecori et corporis et habitus
fuist Acro; cfr. schol. Cruqu.

