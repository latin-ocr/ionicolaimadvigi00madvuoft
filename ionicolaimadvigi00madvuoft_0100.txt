97

98

ῖ8

tragoedia Amphitruo simul tribui, a librario pro Ateio Attium
illatum, deinde, eodem nomine praecedente, idem scriptum
iudicat. Tum vero, quod nihil valitura erant ea argumenta,
quibus ad haec mutanda impellebatur, nisi omnem rei scenicae
historicam commemorationem ab Attio amolitus esset, apud
Gellium ΙΙΙ, 3 bis Ateii nomen reponit, ante omnia vero in Cice-
ronis Bruto l. c. Alterius autem Bruti loci (cap. 64) plane est
oblitus, qui, quod nullis machinis effici potest, quin ibi L. At-
tium poetam de scena fabularumque actione scripto tradidisse
videamus, totam illam disputationem evertit. Sed quum Varro
(de L. L. V p. 100 Sp., IV p. 28 Bip.) Attium ita comme-
moret, ut tragoediam respicere non videatur, ibi quoque Ateius
subiicitur. Sed nominantur apud Nonium (p. 61 de prop.
sermon. s. V. porcoe) Attii Parergon libri, apud Gellium (XX,
3) et Nonium (p. 150 de hon. et no. vet. dict. s. V. perperos
et p. 15ss de hon. et no. vet. dict. s. v, ponderitatem) Prag-
maticon‚ et ex his quidem afferuntur, quae ad scenam pertinere
videantur. Praeterea eundem horum esse et didascalicon scrip-
torem Gellius in praefatione significat, qui, de nominibus, quibus
auctores librorum ad eruditionem spectantium usi essent.
loquens, est, inquit, qui πραγματικά et πάρεργα et διδασκαλικά
(inscripserit). Itaque etiam hi Ateio dantur, bis, quod dicere
oblitus est, apud Gellium poetae appellatione eiecta. In quo
paulo post apparebit, quum grammaticum prosae orationis
scriptis ditare vellet, poetam simul effecisse. Satis hoc est
sane critici moliminis. Mirum est tamen, non venisse in men-
tem quaerere, quid esset causae, cur in his libris tam pertina-
citer librarii Ateii nomen in Attii mutassent, quum, ubi cetero-
quin Ateii nomen citaretur, Attium non substituissent. Sed de
hoc ipso Ateio primum videamus; qui ob solam nominis simi-
litudinem electus est, ut Attio succederet; neque enim extra
hanc controversiam ullum est vestigium, quod eum similia
argumenta attigisse ostendat. Is grammaticus libertinus non
admodum celeber raro ab aliis scriptoribus et ab iis gramma—
ticis, quorum nos libros habemus, citatur, nec, ut videtur, nisi
addito propter eam causam Philoloqi cognomine; sic enim cita—
tur a Plinio in indice auctorum libri quarti, a Festo s. y.
Naucum, Ocrem (e libro glossematorum), Orchitis, Stroppus,
Tudites, Vacerra, a Charisio I p. 102 et p. 108 P„ a Servio

