67

pecuniae largitio, sed ea ipsa, quae in equis reddendis est,
cuiusque participes fiunt ii, qui, quum equum habuerint, cum
commodo reddunt. Scipio itaque (id est, Cicero, et Graccha—
narum legum et largitionum in libris provecta aetate scriptis
perpetuus reprehensor et coniunctionis senatus et ordinis eque-
stris, quam ipse se consulem stabilivisse putabat, vehemens
admirator) senatores largitionibus tribuniciis faventes significat,
qui onere equi publici liberari vellent, reddendi potestate ple-
biscito facta. Oneri enim fuisse equum publicum, quamvis
honori esset (qui tamen honor a senatore non desiderabatur),
eiusque ademptio ignominiosa, non ex hoc solum loco, qui ad
id demonstrandum sufficit, quum aperta sit verborum sententia.
sed aliunde quoque certum est. De antiquissimo quidem tem-
pore negat Niebuhrius, et ex hoc vel maxime1) efficit, equites
non ex maximo censu scriptos esse, quod ridiculum et insanum
fuisset, si divites fuissent omnes equites, pecuniam ad equos

emendos et alendos attribuere. Verum illud certe multo in-
* sanius fuisset, in tali descriptione militiae ab universo populo
ex censu rei publicae praestandae uni alicui generi commodam
militiam et lucrosam constituere. Itaque omnes consentire
debent, illam pecuniam talem fuisse, ut non locupletaret equi-
tes, sed sumptus faciendos levaret; idque ipse vir celeberrimus
sequitur, quum quaerit, qui tanta summa opus esse potuerit.
in quo quod eius coniecturis addam, non habeo. Ne id quidem
consentaneum est, nullum hos pro portione onus militiae susti-
nuisse una cum ceteris civibus. Itaque illa pecunia non aliam
vim habuit, quam ut id compensaret, quod plus quam pro
portione census equiti necessario insumendum esset. Quid igitur
prohibet, quin equitem de suo aut aeque multum aut plus
quam primae classis peditem insumpsisse in militiam putemus?

¹) Vel potius ex hoc solo. Nam Livii verba I, 43: Hoee omnia in dites·
a pauperibus inclinata onera eam vim, quam iis tribuit (H. R. Ι p.
454), non sane habent. Neque enim onera sola dicit equi emendi et
alendi,- neque a pauperibus equitibus. Ipsum additum omnia ostendit,
eum, exposita descriptione populi ad militiam, de superioribus universe
haec addere. Omnia belli militiaeque onera sumptusque graviores a
pauperibus in dites inclinatos dicit. Itaque statim subiungit non minus
generaliter: Deinde est honos additus, eaque addit, quae non minus ad

peditum quam ad equitum centurias pertineant.
50

84

