72

ΙΙΙ..

De loco Ciceronis in libro IV de Re Publica
‘ad ordinis. equestris instituta spectanti
disputatio¹ 1)

 

Quod in iis litteris, quae monumentorum fide et vetustatis
memoria nituntur, studiose semper faciendum est, ut, acces-
sione aliqua materiae facta, primum exploretur, quid insit in
iis, quae reperta sint, quod ad quamque disciplinae partem per-
tineat, deinde autem quaeratur, quomodo recens inventa olim
notis vulgoque traditis adiungantur, confirmentne ea et augeant
an commutent leviter aliqua ex parte an plane aliquid con-
vellant, in qua quaestione utrumque cavendum est, ne novitatis
species aut nimis animum alliciat aut quodam modo deterreat,
id longe acerrime in iis disciplinae partibus agendum esse
patet, in quibus et multae magnaeque dubitationes sint propter
eorum, quae in monumentis tradita sint, paucitatem, et ipsa
tamen rei propositae natura dignitasque ad omnia diligenter
anquirenda exhortari videatur. Huiusmodi est in antiquitatum
Romanarum disciplina locus de ordine equestri, in quo de
hominum discrimine quaeritur et de parte illa populi, quae inter
eos, qui summae rei publicae praepositi sunt, et confusam plebis

73 turbam interiecta rei publicae firmamenta magnam partem in

se continet3 in institutis autem ipsis permulta sunt nondum

¹) Scripta a. 1830 ad indicendam magistratus academici mutationem.

