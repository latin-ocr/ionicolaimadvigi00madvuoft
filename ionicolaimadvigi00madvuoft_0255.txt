233

quidem sufficit, quod gravia onera Latinis coloniis impone—
bantur. Paulo maior mensura agri commemoratur, dena iugera,
in Saturnia, quae eodem anno (183) in Etruriam deducta est
(Liv. XXXIX, 55), minor in Graviscis, quina iugera (id. XL,
29); eamque et propterea, et quod in Etruria erat, civium
coloniam fuisse puto. Sed duobus millibus civium Romano-
rum, qui a. 177 Lunam deducti sunt, quinquagena et singula
iugera et semisses agri dati sunt, ingenti discrimine (Liv. XLI,
13, al. 17).¹) Ea colonia Liguribus opposita est loco opportu-
nissimo. '

Iamque, Italia, cui Gallia Cispadana adiuncta erat, undique
munita et coalescente, antiqua coloniarum deducendarum con-
silia paene finem habuerunt. Nam praeter Auximum, quam
coloniam in Picenum a. 15ss aut 157 deductam Velleius scribit
(triennio ante Cassium Longinum censorem, id est, ante a.154,
fere ducentis annis ante quam ipse a. 783 u. c. (30 p. Chr.
n.) opusculum composuit), vix reperio. quas vetere instituto
conditas putem, nisi forte Dertonam, in Liguribus, de cuius
deductae anno non constat ²), et Eporediam, quae a. 100 condita
est inter Vagiennos in Gallia Transpadana, Sibyllinis, ut Plinius

¹) Est aliqua in hac colonia difficultas. Nam apud Livium in editione
prima est Lunam quod Kreyssigius‚ qui codicem, qui unus superest,
adhibuit, Lucam edidit, Drakenborcliii id commendantis rationes se-
cutus esse potest. Apud Velleium autem a. 178 (189-11) Luca de-
ducta dicitur, quam apud Livium substituunt. Sed quominus ea
civium esse potuerit, obstat, quod Cicero (ad Famil. XIII, 13) muni-
cipium Lucense nominat. et Festus (s. v. Municipium) inter exempla

· eorum, qui ad civitatem ex peregrinitate pervenerint, Lucenses ponit.
Itaque Lunae nomen eo magis restituendum puto Velleiique textum
potius ex Liviano emendandum, quod apud Liv. XLV, 13 Lamenses
coloni Romani a. 168 cum Pisanis controversiam de agro habuisse
narrantur, qui quod remotiores a Pisanis Drakenborchio videntur, nesci—
mus, quam late regio circumiecta in dicione Pisarum, florentissimae in
hac Etruriae parte civitatis, fuerit. [In codice Vindobonensi scribitur
et una colonia] A. 180 Pisani Romanis agrum polliciti sunt, quo
Latina colonia deduceretur; atque ad eam rem triumviri creati sunt
(Liv. XL, 43); ea ubi sedem habuerit, nescio; nam mutato consilio
Lunam civium pro Latina deductam fuisse, vix crediderim.

²) De Dertona ambi-qi, Velleius scribit inter Carthaginis (a. 123) et Nar-
bonis (a. 118) mentionem.

288

