489

efficiam, ut frustra laboraveris, futuri notio prope translata est
in prius verbum, praeteriti remanente multo maiore ex parte
in altero. Haec autem ita, ut dixi, esse, demonstrat perspicue,
quod aliquoties commemoravi, discidium utriusque formae fu-
turi exacti, quum ea, in qua nihil esset proprie ex praeterito
(so), hinc prorsus excludatur. [Fugit me genus perrarum lo-
quendi commemorare, in quo ea verbi forma, de qua agimus,
sic ponitur, ut aliquid futuro tempore facturn et peractum
fingatur, quemadmodum‘ apud Cic. in Verr. act. II, 1 ἓ 12
emerserit et deinde evaserit. Apparet enim, hoc diversum esse
ab eo, quod simpliciter de praeterito tempore fingatur conce-
daturque, velutin noto exemplo: malus ciris fuit Carbo ,· fuerit
aliis cet. Cic. in> Verr. act. ΙΙ lib. I ἓ 37]

Absoluta est ea quaestio, quam A. Gellius (Noct. Attic.
XVHI, 2) aliquando inter Saturnaliorum hilaritatem in hominum
doctorum convivio propositam narrat, „sei-ipsvm, rvenerim,
Zeqerim cuius temporis verba essent, praeteriti an futuri an
utriusque“. Neque enim quemquam hic, ubi rei universae non
recte traetatae rationem aperire eaque, quae minus nota essent.
explicare propositum erat, reliqua de usu perfecti coniunctivi
praecepta exspectare opinor.¹)

Sed restat operae nostrae appendix quaedam. Admonenl
enim ea, quae paulo ante de comparatione aoristi Graeci dixi,
ut de aliis quoque quibusdam perfecti Latini ponendi modis,
ad quos explicandos interdum recte, saepe secus ea comparatio
adhibita est, aliquid dicam, si sorte unum et alterum ab inani
nominum, re non intellecta, iactatione deterrere possim. Nam
et vetustae Latinorumque propriae loquendi formae cum recen-

l) Errorem quendam scribarum et editorum perfectum coniunctivi sive
futurum exactum (nescio enim, utrum esse velint) post siet quum
vocesve relativas universales (quicunque, cet.) perfecto indicativi sub-
stituentium notavi partim in praefatione Catonis et Laelii nuper a me
editorum p. XIX, partim alibi tollam. [Consilium exsecutus sum ad
Cic. de Fin. V ἓ 41 et quaedam addidi nuper in iis monitis, quae
grammaticae meae Latinae adiunxi. Nam quum illam ad Ciceronis lo-
cum notam scripsi, nondum animadverteram in eiusmodi locis, quali<
est in libr. IV de Fin. 74: quid habent admirationis, quum prope ac-
cesseris? non minus perfectum esse, sed translatum in coniunctivum
propter vim secundae personae hypotheticae. 1842]

112

