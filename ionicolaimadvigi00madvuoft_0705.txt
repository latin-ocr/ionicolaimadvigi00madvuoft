681

catio et periculorum futurorum commemoratio, unde etiam illa,
in qua Ahrensius haesit, in IV, 15 de senatus et equitum con-
sensu hodierno die stabilito et permansuro praedicti03 (etsi
etiam in vera oratione poterat Cicero ad confirmandos animos
paulo fidentius dicere). Quin etiam potuit Cicero, quum unam
tantum iustam orationem eius diei, quo de supplicio coniura-
torum actum esset, conficeret, in eam aliquid, partim sciens
et prudens partim fortasse paene imprudens, admiscere, quod
in eodem senatus conventu alio tempore dixisset. Ita nihil
offensionis habent, si de veritate ipsius orationis quaeritur, quae
IV ξ 6 sic dicuntur, ut ad primam relationem accommodatiora
videantur quam ad eum locum, quo haec oratio post sententias
aliquot iam dictas interposita est. Postremo nunc intelligitur,
qui fieri potuerit, ut Cicero in prima et secunda oratione noc-
tem illam inconstanter notaret. Nam ipse sine dubio tantae
rei a se gestae ordinem tenebat; sed quum animum et ora-
tionem ad praeteriti temporis et ad duorum dierum coniunc-
torum (eius. quo prima, et quo secunda oratio habita esset)
statum reflecteret, facillime accidere poterat, ut noctis illius
significationem non recte distingueret in prioris et posterioris

diei oratione. 1)
Cal. Octobr. A. MDCCCXLI.

¹) [Legi postea alia de orationibus Catilinariis disputata non minus incon-
siderate3 sed totum hoc criticae genus satis notatum qualeque sit de-
monstratum puto. 1842]

