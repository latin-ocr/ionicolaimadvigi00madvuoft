335

A reliquis omnibus orationis pro Sestio codicibus segre-
gandus est et in sua familia ponendus palimpsestus ille Vati-
canus, e quo A. Maius commentarii antiqui in hanc orationem
et alias nonnullas, etiarn Vatinianam, partes edidit, quibus hic
illic interponuntur ipsius Ciceronis verba. Is et Vetustate cete-
ros superat et integritate, ut qui solus aliquot locis manifesto
veram scripturam habeat, quam, in ceteris oblitteratam, partim
viri docti coniectura reppererant, partim non potuerant attin-
gere, velut c. 5, 12 (fortasse pro fortassis, quod Ciceronianum
non esse, recte ostendit Klotzius in Iahnii Annall. Philol. Sup-
plement. vol. II p. 64), 7, 16 (putabat, ut Ernest. coniecerat,
pro putaret), 8, 18 (α quibus, ut coniecerat Hotomanus, pro
atque), 13, 3Ο (socii et Latini, quod ego scribendum dixeram,
pro socii Latini), 19, 43 (quidam pro quidem), 57, 122 (im-
munes pro inanes), maxime vero c. 3, 8, ubi verba: P. Sestius,
cum esset¹ cum colleya meo, senserit in reliquis codd. exciderant,
Nam addita in Vaticano aliena manu esse non possunt, quum
nulla prorsus addendi causa fingi queat. Itaque hic codex
consentiens cum testimonio reliquorum aliunde originem ducen-
tium (nam in eo tantum scholiorum lemmata erant) summam
habet, et a qua vix discedere liceat, auctoritatem. Quanquam
affirmari nequit, nec casu facturn unquam esse, ut utrobique
similis oriretur error, nec in antiquiore et communi fonte er-
rorem inhaerere potuisse. In hac certe oratione nulla est eius-
modi suspicionis causa. A ceteris autem discedens et unus
uni (ut statim apparebit) reliquorum testimonio oppositus habet
aliquid praecipui ex antiquitate, quum et errandi occasio multi-
plicata sit singulis transcriptionibus et interdum corrigendi
studium accesserit; sed tamen ratio tum, non auctoritas ex-
quirenda erit, si modo perspicuum erit illud ceterorum testi-
monium nec ipsum discrepans aut perplexum. Neque enim
errandi periculo exemptus ille librarius erat aut is, cuius hic
codicem secutus est, (Cfr. disput. de orat. Cael. p. 402. Ita-
que recte Orellius ad c. 23, 52 iudicavit de eius scriptura
sedendi, in quam Graevius coniectura inciderat.) Sed est aliqua
in his fragmentis adhibenda cautio. Nam quum verba Cice-
ronis annotationis tanturn adscribendae causa ponerentur, libra-
rius interdum et omisit vocabula aliquot, quibus praetermissis
integra tamen ea constaret verborum complexio, ad quam

414

