61

est mentio, nullus locus senatus. consilii publici. Quo igitur
illa etiam senatus per se posita spectant? deinde quo illud ip-
sum etiam? Ita tanquam cauda adhaerent verba etiam senatus.
quasi mirandum sit, vel eum bene esse descript-um. Deinde.
ut addatur numerus senarius, quid opus erat dici, in equitatu
esse sex suffragia, quae vulgo ne nomine quidem a reliquis
centuriis equitum discernebantur? Maxime autem editores hae-
sissent, si de iis, quae sequuntur, cogitassent; quae enim illa
utilitas, quam tolli multos cupere Scipio dicit, redditis equis?
Profecto non tota illa descriptio, quae non tollebatur. Equita-
tusne igitur descriptio? Nominaverat tantum equitatum, nullam
utilitatem significarat, quae. isto modo tolleretur, ne quid nunc τὶ
dicam de ipsa re, equis publicis ab equitibus redditis. Prae-
terea haec ad equitatum pertinere non possunt, interiectis illis
etlam senatus. Satis, opinor, apparet, prorsus necessariam esse
eam verborum coniunctionem, quae ante Heinrichium exprime-
batur (nec sane haec aliter legi a veteribus ipse ordo ver-
borum sinebat), nec quicquam hic de sex suffragiis dictum.
Hoc igitur iam constat, P. Africani minoris aetate et superiore
senatores suffragia tulisse in equitum centuriis, ad eosdemque
pertinere, quae proxime dicuntur, fuisse tum, qui, neglecta
utili hac senatorum cum equitum centuriis coniunctione, eius-
modi largitionem cuperent, ut equos plebiscito aliquo redderent.
Ex quo primum id intelligitur, quod ad ceteram quaestionem
de ordine equestri non exigui est momenti, in centuriis equi—
tum, quae sane initio non aliae erant quam turmae militares
equitum, neminem fuisse, nisi qui equum publicum haberet.
Neque enim aliter, reddentibus equos senatoribus, sublata
esset illa, quam dicit, utilitas. Atque hoc a me animadverti,
mirabuntur, qui e vulgaribus antiquitatum libris didicerunt.
equitem Romanum fuisse, cui equus publicus a censore tributus
esset; sed multi non solum equestri censu fuerunt, sed equites
appellati, qui equum publicum non habuerunt. Deinde iam
concidunt, quae Niebuhrius Hist. Rom. Ι p. 456 de 1100 1000
disputavit, non, quod est, ad senatores, sed ad omnes equites
hanc equorum reddendorum mentionem spectare ratus; quo
loco praeterea damnum illatum iis, qui equos reddere cogeren-
tur, intelligit, quod nec rem permittere nec verba Ciceronis,
dicam paulo post. Sed unum egregie animadvertit, ita haec

