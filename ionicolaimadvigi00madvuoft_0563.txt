539

Atque hoc quoque Weberus recte probarat. l) Sed haerent in
proximis: ’
audi
Et miserere iterum, quanquam sint cetera sortis
Eiusdem.

Sor-tis eiusdem Rupertius Vult esse non minus trist25a3 atqui tum
non contraria haec sunt, ut quanquam poni debuerit, sed con-
firmant superiora. Schmidtii interpretationem omittere malo.
Miror sane, non attendisse editores ad eam vocem, quae se-
quitur, prorsus mire et nude posita, pars. Apparet enim, haec
sic continuari debere: ’

quanquam sint cetera sortis
Eiusdem pars dira quidem, sed cognita multis cet.

Poeta, tanquam nimis graviter miserere iterum dixerit, haec.
quae additurus est, de bonorum iactura, dira illa quidem ait

esse, sed tamen partem et quasi appendicem eiusdem sortis, τῆ

naufragii et periculi maritimi, multis notam. Sed nescio quo-
modo haec tempestatis descriptio non minus interpretes exercet.
quam ipsa Catullum exercuit. Statim enim se non expediunt
ex his verbis v, 30 sqq:

Quum plenus fluctu medius foret alveus et iam,
Alternum puppis latus evertentibus undis
Arboris incertae, nullam prudentia cani

Rectoris conferret opem, decidere iactu

Coepit.

¹) O. Iahnius &Zeitschrift fiir die Alterthumswissenschaft‚ a. 1837, 112
p. 850) comparationem eo modo inversam putat in hoc loco, quo ego
olim (Opusc. pr. p. 56) in sat. III v. 194 inversam esse ostendi, ut
demonstrative ponatur res ad comparandum adscita. Verum ipse anim-
advertit, obstare protasin, cui reddenda est apodosis, quae, quid tum
ipsum factum sit, declaret. Itaque anacolutho quodam primariam
apodosis sententiam suppressam putat, ut sic fere expleri debeat: tum
— omitto ortam tempestatem describere; prorsus eam exprimunt poe-
tarum yravissimoe descriptiones. Sed huiusmodi ἀποσιώπησιν et conver-
sionem orationis sententiaeque nullo indicio significatam non puto ferri
posse. ·

