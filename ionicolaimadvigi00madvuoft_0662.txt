638

intelligi nullo modo potest, ubi, expositis consulis imperiis
mandatisque, oratio aperte in illo nomine ad aliud subiectum
transfertur (—— iubet — tradit. His copiis dimissis eo intentius
Romanas). ltaque universus exercitus significatur, ut, si vera
scriptura est, Livius eum, qui sua ipse opera aliquid efficere
conatur, instare id fieri dixisse putandus sit, quod etiam per-
versius est. Sed non solum oratio, verum etiam res prava
est. Nondum enim reapse stationes Macedonum se capturos
Quinctius et Romani sperabant aut capere vere nitebantur,
sed hostes lacessebant a fronte (ubi stationes erant) detine-
bantque acris proelii specie, ne circumeuntes illos, quos pastor
ducebat, animadverterent; veram oppugnationem tum coeptam
esse, quum illi in verticem montis pervenissent, Livius proxi-
mis verbis dicit (c. 12): tum vero, trifariam divisis copiis,
consul cet. His, quae exposui, latentis mendi indiciis accedit
praeclari illius codicis Bambergensis testimonium, in quo scrip-
tum est: instat capit stationes. Livius scripserat: Romanus
midique instat aput stationes. Ex hac scriptura (aput) mendi
origo apparet.

