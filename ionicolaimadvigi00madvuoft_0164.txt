175

Vll.

De locis aliquot selectarum Ciceronis ora-
tionum disputatio altera. ยน)

 

Quum superiore disputatione de praecipuis locis orationum
a me editarum mea coniectura mutatis expositum esset, non
praetermittendum putavi, quin, ut, quantum fieri posset, ea,
quae vera et recta mihi Visa essent, aliis probarem, ex iis
quoque locis, quos codicum editionumve vetustissimarum auc-
toritate correxissem, paulo plures, quam exempli causa in pree-
fatione editionis commemoravissem, seligerem, maxime scilicet
eos, qui aut insigniorem aliquam haberent mutationem aut
occasionem praeberent unam alteramve rem ad formam ser-
monis Latini pertinentem attingendi, et de quibus ab aliis
dictum non esset, sed tamen nonnullos quoque minoris mo-
menti, et in iis corrigendis quid essem secutus, ostenderem, in
quo simul liceret unum et alterum locum in superiore dispu-
tatione brevitatis studio omissum commemorare. Sed quae
summa erat in nonnullis orationibus tum, quum eas edebam,
difficultas, quod codicum scripturae neque plenae neque dili-
genter enotatae erant, eam post illud tempus magna ex parte
tollere potuit ac debuit, qui easdem orationes, exclusis tantum
Philippicis et adiectis iis, quae pro Murena et Marcello habitae
sunt, edidit Moguntiaci a. 1833, multis adhibitis codicibus, lo.

 

1> [Nunc primum edita. 1834]

