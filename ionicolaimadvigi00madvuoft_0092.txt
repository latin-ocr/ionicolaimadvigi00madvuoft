87

88

lV.
De L. Attii Didascalicis commentati0.ยน)

Qui artium et litterarum in diversis populis origines et
progressus ita inter se componunt, ut non in altera parte lau-
danda, altera reprehendenda consistant, in quo plerumque
iniquitas non mediocris est, sed naturales et necessarios modos
cognoscere studeant, quibus populorum ingenia excolantur, iis,
quum a Graecorum litteris ad Latinas transierunt, singularis
videri debet celeritas quaedam cursus et, ut ita dicam, ante
tempus, non perfecta, sed alio quodam modo adulta forma.
Quum enim Romani, nondum quicquam habentes, quod pere-
grinorum litteris aequarent aut saltem cum iis compararent,
non incitamentum aliquod aliunde ad ea, quae propria, sed
rudia essent, expolienda accepissent, sed incidissent in Graecorum
artes maturas iam et prope senescentes easque transferre ad
se studerent, ita tamen ut ceteroquin in Graecorum ingenii
vitaeque rationem non transirent, primos illos nisus et conatus,
primam denique illarum litterarum formam, quas ex sui populi
ingenio nascentes sensimque laete et cum luxuria quadam in
altius crescentes primitivas appellaverim, quodam modo trans-
silierunt. Quod enim antiquissimam aliquam fuisse Romanorum
poesin eamque ab Ennio aliisque obrutam esse putavit vir
egregius, qui nuper e terris discessit, Niebuhrius, neque apertis

ยน) Programma in festo natalicio regis a. 1831.

