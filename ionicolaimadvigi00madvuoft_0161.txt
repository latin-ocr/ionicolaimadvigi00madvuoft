139

lendis opera insumenda, quas ipsi auctores paene improbant.¹)
Orellium miror nimis leviter se expedientem.²) Non apparet
primum, quis intervenerit3 nam ad C. Antonium hoc verbum
ita referri, ut sententiam efficiat, nullo modo potest, quem non
intervenisse dicit, sed, quum inductus esset in spem, destitutum
esse, ut alius quis potius intervenisse videatur; deinde, quo
pertineat particula enim3 tum, quis sit ille metus, de quo inter-
rogandi nulla est causa‘, quum nihil, quod metum significet,
dictum sit; postremo, quo spectent illa salvo capite nemore, quae
ad promissum C. Antonio datum referri non possunt; neque
enim, cur promiserit, sed cur non praestiterit, quaeritur. Viam
emendandi ipsa illa particula enim« ostendit. Patet enim, a
Cicerone per speciem excusationis levem et turpem causam
destituti patrui afferri. Mendum positum est in una illa voce,
in qua codices discrepant, ex quorum vestigiis cm· pro quid
legendum est (Intervenit enim, cm· metuisti cet.). Intervenisse
Cicero dicit aliquem, qui id munus patruo debitum interceperit
et M. Antonio extorserit, quod metueret scilicet, ne salvo capite
negare ei non posset. Notus erat senatoribus homo con-
temptissimus, quem M. Antonius, patruo detruso, ad eum locum 1⁷2
evexerat; ne nobis quidem plane ignotus; nam aut Nucula aut
Lento fuit (vid. Philipp. VI, 5, 14, VIII, 9, 20, XI, 6, 13,
XII, 8, 20 et 9, 123).

Persecutus sum, quod initio facturum me esse dixeram,
locos harum orationum mea coniectura emendatos, ita ut tan-
tum exigua quaedam et disputatione parum digna omitterem.
Sunt alii praeterea loci, in quibus aliorum coniecturis usus sum
pridem propositis, sed ita neglectis et oblivione oppressis, ut,

¹) Wernsdorfius tamen, recepta post Muretum et Faernum codicis Vat.
scriptura, tanquam intelligeret, „Pro contextu“ inquit „sermonis rectius
haec iunguntur.“

²) Intervenit enim vult esse aut Tullii aut grammatici, explicantis, quo-
modo Antonius patruum destituerit. Miram vero, si Tullii est, ad-
iectionem per tertiam personam in media allocutione Antonii, miram
et obscuram grammatici interpretationem, deinde falsam; non enim
intervenit M. Antonius, sed destituit, id est, non adiuvit; deinde inter—
venit interpretatur: clam se opposuit, et in hoc clam, cuius nullum est
apud Ciceronem vestigium, sententiae vim ponit (quae, si illud est
grammatici, nulla est). Tametsi tota ironia inanissima est.

