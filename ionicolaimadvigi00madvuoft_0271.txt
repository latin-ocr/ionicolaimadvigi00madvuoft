249

quam quod ipse codices meliores non adhibuit et codicibus
antiquisque editionibus parum diligenter usus est) nihil sibi
aliud proposuisse videtur, nisi bonam futuram esse editionem.
in qua pauca verba legerentur, quae non in uno alterove codice
exstarent, ac ne hoc quidem constanter. Ita expulit ille quidem
aliorum interpolationeS, sed nec quales omnino essent Lucretii
codices, quaesivit, ut appareret, possetne stari eo textu, qui in
codicibus esset, an is tantum ideo restituendus esset, ut neces-
saria emendatio certo fundamento niteretur, an esset ille quidem
mendosus, sed ita, ut emendationis spes abiicienda esset, nec
quos codices sequi vellet, constituit, sed pro arbitrio, quod
ubique oblatum erat, arripuit, ita ut saepe codicum et meliorum
et praeter unum omnium bonae scripturae novandi causa menda
apographorum recentissimorum praeferret, ex plurium apogra-
phorum diversis erroribus novas scripturas componeret, ubique
partim ex levissimis mendis coniecturarum perversissimarum
causam peteret, partim eas sine eiusmodi causa aut in notis
profunderet aut in textu poneret. Atque haec omnia ita egit,
ut sermonis Latini legum parum curiosus esset, saepe senten-

tiarum grammaticam formam et communem loquendi morem “

negligeret, saepissime vim et mentem et cohaerentiam orationis
et Epicuream rationem. Itaque ubi haec in commentario ex-
plicanda erant, aut coacervatione exemplorum non aptorum aut
imitationibus investigandis aut declamando et ad omnia alia
exspatiando res agitur. Nec difficile erat hoc modo codices
sequi. Genus est omnino id criticae et philologiae, quod huius
artis nomen in contemptum adduxit, in verbis et syllabis
haerens, sententiam negligens, atque ob id ipsum ne Verba

307

quidem assequens. Atque Wakefieldii editionem Eichstaedtius ’

expressit, recentissimus editor, F orbiger, et in textu plerumque
(nam coniecturas Wakefieldii aliquot expulit) et in notis se-
quitur.¹) Itaque ita se res habet in Lucretio, ut nunc cum

1) Exemplo esse possunt, et quomodo Wakefieldius scripturas, quas alii
confessi se non intelligere mutarant, defenderit, et quam secure talia
propagentur, duo loci libri primi, in quibus particula quoniam ita poni-
tur, ut nullius rei causam reddat. V. 754 [753 ed. Bernays.]‚ aliquot
argumentis contra eos, qui plura rerum primordia esse ponebant, pro-
latis, additur: Ηιιε accedit item, quoniam primordia rerum Mollia con-
stituunt, quae nos nativa videmus Esse et mortali cum corpore funditus.-

