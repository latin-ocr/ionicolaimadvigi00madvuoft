251

ad legendum difficili aut iam corrupta orta putari possint, ut
verum illud esse dubitari nequeat, nullaque sit causa Gottorpi-
ensem excipiendi, cui ex⁴ ceteris proximus est Lugdunensis is,
qui Z littera apud Havercampium notatur. 1) Verum ex iis
codicibus, qui ab illo primo fonte derivati erant, quorum alii
magis integram illius scripturam servabant, ut Gottorpiensis et
alter Lugdunensis et ex Lambinianis nonnulli, alii minus inte-
gram et iam hic illic coniecturis, ut fieri poterat, mutatam,
,quorum est alter Lugdunensis (apud Haverc. litt. Y notatus)
et Bodleianus, unus aliquis admodum male habitus circa tem-
pora renascentium litterarum in manus hominum doctorum in
Italia venit, ex quo nova profluxit apographorum propago, quod
Lucretii carmen, pridem propter difficultatem lectitari desitum.
tum propter antiquae orationis maiestatem celebrabatur, et in
his apographis libere grassata est ea licentia, qua homines
nonnulli brevi ante typographiam inventam aut pervulgatam
codices mendosos et lacunosos temerariis coniecturis et inter-
polationibus sarcire studebant.‘·') Nota est res nunc e codicibus
Ciceronianis et elegiacorum poetarum Latinorum. Et hi sunt
illi codices, ad quorum fidem magna ex parte revocatum habe-
mus a Wakefieldio Lucretii textum, et ex quorum apicibus ille
coniecturas suas ducebat, quum Lambini aliorumque inter-

1) Apertissime res perspicitur ex versu libr. Ι, 658 [657 B.], qui in cod.
Gottorp. et Lugd. Z sic scribitur: Sed quia multa sibi cernunt contra-
ria, mu, ita ut pateat, extremam vocem in archetypo legi non potuisse:
inde in ceteris codicibus factum est minace, correctum ab editoribus
mussant, quo facto cogebantur in fine versus 659 [658 R] particulam
et addere; in recentissimo autem apographo Pooriano (apud Wakef.)
et in edd. vett. est inesse, quod Wakef. in textu posuit, ne aptum
quidem verbum (ipse interpretatur contraria esse).

²) Cognatio et stirps cognoscitur ex lib. Ι, v. 1067 [1068 R] sqq., ubi in
his apographis et in editionibus antiquis, quae ex similibus ductae sunt.
desunt extremae voces quinque versuum deinceps positorum (in codd.
Vindobon. Alteri, Pooriano, Cantabrigiensi, tribus Musei Britannici
apud Wakef„ edd. Brixiensi, Veron„ Veneta), nisi quod in Catabrig.
tentamina quasdam supplendi apparent, quae Havercampius ex alio cod.
notata habet. Non est annotatum ab iis, qui varietatem scripturae
collegerunt, quis primus integros versus ediderit ex aliquo alterius
generis codice.

303

