677

abstinere iubet. Atque addit etiam (p. 111), non potuisse Ci-
ceronem coniuratos hostium loco habere et ita appellare, quod
Metellus et Clodius postea ei obiecerint, cives ab eo necatos.
Nimirum is error historicus est, quum accusator aliter dicit
atque is, quem accusat. ¹) Ex reliquis errorum notationibus
eam deligam, quam omnium prope maxime probare Orellius
Videtur. Nam illam, quae ἓ 15 huius orationis in scribis com-
memoratur, sortem Ahrensius (p. 127) prorsus contra instituta
Romana fictam esse disputat, quoniam locus in decuriis scri-
barum emi consueverit et scribae certa distributione alii aliorum
magistratuum fuerint. Verum haec omnes pridem noveramus,
scribas locum in decuriis emisse (lectos tamen quodam modo
a magistratibus, quibus eius rei cura mandata esset, ne indig-
nissimus quisque irrumperet), et alios quaestorios fuisse scribas,
alios aedilicios, et eodem modo reliquos; sed simul intellige-
batur, quum Verbi causa quaestores viginti crearentur, inter
hos sorte distributos esse scribas quaestorios, Romano prorsus
more, quo inter ipsos magistratus eiusdem gradus munera sorte
dividebantur; idque praeter hunc 11111115 orationis locum aper-
tissime significari a Plinio Min. Ep. IV, 12. Neque ad hanc
sortitionem tollendam quicquam Ahrensius, quod umbram argu-
menti haberet, attulit. Sed operae pretium est videre, quam
inconsiderate haec fingantur. Nam eiusmodi sortitionem nescio
quo somnio excogitare sine ulla causa et ad aerarium fieri soli-
tam narrare, lectoribus patienter accipientibus, certe is demum
posset, qui longo tempore post sublata vetera scribarum insti-
tuta viveret. Et tamen hanc orationem alter criticorum ab
Augusteae aetatis declamatore scriptam esse vult, 1100 651, ab
eo, cui tota huius rei forma quotidie ob oculos esset, alter
etiam a Tirone, consularis hominis in libera re publica studi-

¹) Ρ. 115 eo etiam progreditur, ut, quoniam apud Sallustium lex Porcia,
non Sempronia nominatur, „si ulla legis utriusque cognitio animum
intraverit suum, pro certo affi1·met“, legem Semproniam ne potuisse
quidem hic nominari a Caesare et Cicerone. Leges Porciae (nam Sallu-
stius parum diligenter unam nominat) veteres erant et provocationem
maxime tuebantur imperiaque magistratuum virgarumque vim coerce-
bant. Propior illi tempori Sempronia lex ipsam iudiciorum legitimam for-
mam sanciebat (pro Rabir. perduell. § 12); itaque ea flagitare videbatur,
ut coniurati ad iudices quaestionemque legibus constitutam reiicerentur.

346

347

