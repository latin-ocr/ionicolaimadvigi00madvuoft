268

618

et Krarupii operam fide superat] Itaque nunc demum pror-
sus confirmatur illud de huius codicis praestantia iudicium;
antea enim poterat videri, quamvis esset antiquus, non paucas
habere vulgarium codicum et editionum pravas et interpolatas
scripturas, quas reliqui meliores codices non haberent3 nunc
(ut his utar) constat, neque initio libelli abhorrens illud ab
Ennii versu pretii in illo codice esse, neque ἕ 48 prope, sed,
ut apud Nonium et in cod. Erf„ prolatam nec ξ 21 verae scrip-
turae (quemquam semem) contra perversam partitionem (quem-
quam senum) hic testis deest. Quum tamen, brevitatis studio,
non omnem varietatem scripturae iterandam putarem, huic
praefationi supplementum et correctionem eorum, quae apud
Orellium de codice regio traduntur, subieci.¹)

Ad praestantissimam igitur huius codicis auctoritatem, ad
quem alii cognatione adiunguntur, velut multo et recentior et
depravatior Haenelianus‚ multo iam accuratius hunc libellum
exegi, nec pauca ex eo restitui, partim accedente aliorum di-
versae originis codicum testimonio, maxime Erfurtensis et Tre-
virensis, aut utriusque aut alterius eorum (velut ἓ 15 in voce
complector pro vulgato contemplor Erfurtensis‚ in omittenda,
quam Klotzius reduxerat, praepositione ante voc. iuventute Tre-
virensis); nonnulla autem, quae nuper a Klotzioex alteris illis
codicibus in ordinem recepta erant, rursus expuli ob auctori-
tatem codicis regii aut aliis testimoniis (velut in ἓ 46 in omit-
tenda voce iam Nonii p. 236 Merc.) aut ratione confirmatam,
cuius generis est, quod ξ 65 servavi sed eam, ubi Klotzius
mendum codd. Trevirensis et Erfurtensis et aliorum nonnul-
lorum, et eam, ortum ex set eam, recepit, sententiamque aper-
tissimam argutando pervertit. Multa in hoc genere scripturae
Orellianae conservatae pono, quae ad ordinem verborum perti-
nent (V. c. ξ 5, 15, 55 cet), in quo quum Klotzius alios co-
dices secutus esset, uno etiam et altero loco regii nomen falso'
positum (ut ξ 16), interdum ratiunculas quasdam excogitavit

¹) [Hanc appendicem nunc post Keilii operam sustuli et quaedam hic
omisi de Bergeri et Krarupii collationibus annotata. Quae Mommsenius
aliique postea de codicibus Leidensibus et aliis protulerunt, ea hic at-
tingendi nulla admodum causa est]

