340

672

incertum relinqueret, aut alteram e duabus mediis esse diceret.
Atque hoc tenens Cludius (a. 1826) VVolfiique se sententiam
persequi credens, secundam spuriam esse sibi visus est demon-
strare, visus etiam uni et alteri praeterea. Sed paulo post
(a. 1827) Beneckius ostendit, Wolfii ipsius verbis ex epistola
quadarn prolatis, tertiam ab illo significatam esse. Interea
quibusdam quarta displicuerat, Zimmermanno, Blochio, eamque
miseram Ahrensius (a. 1832) capitis damnavit, tertiam simul
damnatione in transcursu complexus. Postremo Orellius (a.
1836), opinor, ne foeda ridiculaque esset illa iudiciorum incon-
stantia, ornnes tres spurias esse iudicavit. Obstabat huic iu-
dicio praeter alia vetera testimonia, quae facile reficiebantur,
ipsius Ciceronis auctoritas, qui in epist. ad Attic. libr. ΙΙ. 1
septem suas consulares orationes commemorat multis verbis
quattuorque Catilinarias singulatim enumerat. Itaque nihil
aliud relinqui ridebatur, nisi ut id statuerent, quod credere
nemo posset, veras Ciceronis orationes in celeberrima causa
habitas iam Augusti tempore (adeo enim antiquas esse has,
quas habemus, Ahrensius confitetur) ita evanuisse, ut falsae
subiici et probari, nullo coarguente, possent, quum praesertim
una ex quattuor vera maneret et cum falsis coniungeretur.¹)
Sed forti remedio Orellius rem expedit; nam totum illum
locum ex media epistola exsecat, ut iam nihil constet de pluri-
bus orationibus ab ipso Cicerone de re Catilinaria editis; fabu-
lamque lepidam excogitat, falsarium primum tres orationes
Ciceroni subiecisse, deinde, ut iis locum et fidem pararet, in
epistolam Ciceronis narrationem a se fictam de iisdem oratio-
nibus inclusisse. 2) Verum, inquiet aliquis, quum illae epistolae

¹) Ahrensius totam hanc difficultatem, ut Orellio (p. 177) videtur, „accu-
ratius pertractare noluit“. Itaque in longa disputatione de testimoniis
historicis hanc epistolam omnino non attigit (nisi p. 6ss in alia re, ut
appareat, eum illurn locum non ignorasse, quae ignoratio excusatior
esset quam haec praetermissio).

²) Quae Orellius sibi videtur in hoc loco deprehendisse indicia orationis
non Ciceronianae, eiusmodi sunt, ut refutari vix debeant, velut quod in

deminutiva forma refractariolus semel hic in familiari sermone posita ’ -2

haeret, quasi non quarta saltem pars omnium deminutivorum Latinorum
uno tantum loco legatur, quia in scribendo extra epistolas familiares
rara eorum ponendorum occasio erat, aut quod hanc locutionem: ab

 

