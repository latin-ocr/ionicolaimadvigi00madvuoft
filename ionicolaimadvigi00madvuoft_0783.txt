757

omne nomen tolle-re prave dicitur pro eo, quod est funditus
nomen tollere, quum unum nomen nullas partes habeat
(rectissime enim diceretur omne Latinum nomen tollere), quod
gravius est, sententia tota prava est; neque enim Antonius regni
nomen sustulerat, quod tolli opus non erat, sed dictaturae, quae
nuper fuerat, neque propter proximi dictatoris metum id fece-
rat (qui poterat enim mortuus metuiP), sed propter ea. quae in
posterum timeri poterant. In vulgarium codicum scriptura non
minus prave omnis ab Antonio regni metus sublatus dicitur,
quum de regno is nihil tulisset, et sublatus propter Caesarem,
qui rex fieri iam non poterat. (Odisse regnum propter Caesa-
rem Antonius poterat.) Apparet, Ciceronem hoc dixisse, An-
tonium odio regni eo progressum esse, ut id etiam nomen
(dictaturae), sub quo regnum latere posset, quodque ei proxi-
mum esset, tolleret; itaque sententia huiusmodi fere fuit: ut
propter eins (regni) metum etiam proximum dictatoris nomen
tolleres, vel brevius comprehensa et acutius: ut etiam proximum
dictatoris metum. tolleres, hoc est, ut caveres etiam, ne dictator
posthac, regi proximus, nedum regnum ipsum, metui posset.
Sed quibus verbis Cicero usus sit, exputare nequem tantum
video, proximum non esse ad dictatoris nomen accommodandum. l)

Satis verborum de exiguis rebus factum puto ad id, quod
volui, consequendum.

Scr. Haun. a. d. III. Kal. Mart. a. MDCCCLVHL

¹) [Aliter de h. 1. iudicavi Adv. Crit. III p. 153]

