338

417 Sed eorum codicum, qui ex illo primario derivati sunt,
418-439 admodum varii aetatis integritatisque sunt gradus. [Quam
his subieceram codicum per tres familias e primario deriva-
torum descriptionem et de singulis familiis codicibusque dispu-
tationem minutam et spinosam, ea ita in fallaci instabilique·
fundamento collationis codicis Parisiensis n. 7794 a Krarupio
factae constituta erat, ut neque repeti nunc sine multa correc-
tione deberet, neque corrigi singulatim sine summa molestia
et mea et lectorum posset. Nam Krarupium, cuius testimoniis
perpetuo usus eram ad codices discernendos, et multa omi·
sisse et quaedam non recte legisse et antiquas codicis scrip-
turas a mutationibus et interpolationibus postea factis, non-
nullis longe recentioribus, parum diligenter secrevisse, satis
Halmius demonstravit (Mus. Rhen. Nov. Ser. Vol. IX p. 321
sqq). Itaque hic summatim indicabo, quid nunc ex illa dis-
putatione teneam. Omnium igitur, qui noti sunt, Parisiensem
illum et aetate (noni enim saeculi est) et fide praestantissimum
esse exposueram et ostenderam in eo nulla esse indicia scrip-
turae sensim et quasi gradatim corruptae, nisi quatenus in
primario iam mendosa esset. et deinde expletae et utcunque
correctae coniectura ex illis ipsis corruptelis ducta, patereque
in eo multa vestigia primae scripturae postea occultata, planis-
simeque intelligi, quomodo ex iis, quae hic leviter Vitiata es-
sent, reliquorum scripturae ortae essent, in qua demonstratione
duobus exemplis usus eram, c. 16, 37 (populariter aistineter-
que) et 49, 104 (otium malexatur); sed praeterquam quod vanis
quibusdam indiciis inductus eram in falsam suspicionem, in
ipso Parisiensi paucis aliquot locis propriam versatam esse in-
terpolationem, ei tanquam prope parem et separatae ex arche-
typo originis adiunxeram codicem Bernensem priorem, ut tunc
putabam, saeculi decimi, ut nunc constat, duobus saeculis post
scriptum, eumque alterius cuiusdam familiae principem posue-
ram, quem nunc, postquam apparuit vanas esse discriminis
notas non solum ex Krarupii, sed etiam ex Orellii erroribus et
omissionibus sumptas, ex Parisiensi descriptum esse prorsus
Halmio assentior. Deinde item a codice Parisiensi segregave-
ram et in tertia familia posueram codices a Gulielmo et Grutero
usurpatos Sancti Victoris, Gemblacensem, Palatinum nonum et
in ceteris octo orationibus Erfurtensem (nam Sestiana is caret).

