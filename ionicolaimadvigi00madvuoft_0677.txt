653

21, 6 iudicium sustinebimus. ¹) Sed omnino hanc orationis
concessivae formam hi editores non tenueruntz qui potuissent
enim aliter in ἓ 18, ab Ernestio praesertim admoniti, hanc
scripturam servare atque ita servare, ut ne verbo quidem ex-
cusarent? Si veneno, Iovis illius quidem hospitalis numen nuu-
quam celare potuisset, homiues fortasse celasset. Nam hic quidem
pronomen ad Iovem adiectum eique addita particula hoc unum
significare potest, in Iove concedi hospitalitatis notionem, sed
Δ ei contrarii aliquid subiici. Vere igitur Ernestius iudicavit.
quum Cicero scripsisset: Iovis ille quidem cet.‚ librarium codi—
cis archetypi pronomen ad nomen praecedens accommodasse.
Beneckius et Soldanus ne in Ligarianae quidem §31 hunc sco-
pulum vitarunt. Nam quum Cicero scripsisset, quemadmodum
editum ab ceteris omnibus est: tribuis tu quidem tuis ita multu
cet. — sed video tamen apud te cet.‚ ea scriptura in deteriore
codicum familia servata est, nisi quod ex tribuis tu in nonnul—
lis codicibus ortum est tribuisti, in melioribus et paucis dete—
riorum excidit ὕας itaque etiam illi, quos dixi, editores omise-
runt3 Klotzius hic cautior fuit.2)

His locis, ne plures, quam opus est, persequar, unum
illum adiungi velim, in quo iam antea ostendi e codice Colo-
niensi veritatem in ceteris obrutam emergere. Nam ξ 36 Ci-
cero scripsit, ut in illo est: Ille enim furoris multam sustulerat,
hic erroris, quo genere loquendi (ut poenam sustulisse dicatur.
cui sit imposita) etiam de N. D. III ξ 82 usus est. Sed quum
id non intelligeretur, a librariis in priore codicum familia et
parte alterius substitutum est sustinuerat, pravum (in hoc
verbo) tempus, quasi Antiochus tum, quum illud dixit, quod

1> Soldanus etsi, quid quaereretur, non animadvertit, tamen praeter locum
illum ex initio Philippicae sextae hos etiam numeros adscripsit: Divin.
in Caec. c. 18, pro Marc. c. 9, ad Att. II, 9, pro Quint. c. 1, quibus
locis quid legatur, quod minima ex parte hanc rem attingat, nescio.
[De Livio cfr. Em. Liv. p. 335 ed. 2.]

²) Omissi in hac forma pronominis exemplum est in Philipp. II ξ G, sed
excusationem hahet ex eo, quod pronomen eidem substantivo cum de-
monstratione adiunctum praecedit, ut iterari commode non potuerit:
in illa querela, misera quidem et luctuosa, secl mihi necessaria, et al-
terum ibd. ξ 39: Erant quidem illa castra plena euroe, quod similem
excusationem habet; nam illa castra necessario dicendum erat cum

demonstratione.

3103

