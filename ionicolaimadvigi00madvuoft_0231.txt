209

foedus recepti sunt1), eadem ratio, sed paulo implicatior, ad
colonias ab Romanis, Latinis, Hernicis missas transferretur, ne-
cesse erat, quas quidem communi consilio deducerent3 nam
multa a singulis tribus populis (Latinos enim pro uno hoc loco
numerare licet et itidem Hernicos) extra illam coniunctionem
bella gesta esse, atque adeo inter ipsos hos populos gesta esse,
satis est notum. Neque Romanorum neque Latinorum neque
Hernicorum eae esse poterant coloniae, sed novae civitates
eorum foederi adiunctae et parentes, quae Latinae appellari
quodam modo et tum poterant, quod stirps Latina, ad quam
maximam partem Romani quoque pertinebant, praecipu-a erat,
et multo magis postea, quum, sublato Hernicorum nomine,
Latii et Latinorum appellatio amplius patebat. 2) Verum Ro-
mani, unitate virium potentes, ab initio nitebantur, ut, sublata
foederis aequalitate, Latinos et Hernicos in potestate potius
quam amicos haberent, idque consilium saepius tentatum et ob
ipsorum Romanorum calamitates, velut incendium Gallicum, ita
intermissum, ut Latini et Hernici plane a Romanis disiungi
viderentur, perfectum est in Latinis circa annum 338 a. Chr.
n., in Hernicis, si recte onmia traduntur, aliquanto post, circa
a. 306. Simul partim interna discordia partim externis hosti-
bus urgentibus, ad extremum Romanorum opera, facilius sin-
gulos quam coniunctos subigentium et regentium, horum popu-
lorum societates quasi dissuebantur et concilia tollebantur.³)
Haec ex quo fieri coepta sunt, primum nihil intererat admodum
inter illas, quas dixi, colonias seorsum constitutas et reliquas
civitates Latinas, nisi quod in illis veteres incolae non Latini
remanebant turbasque excitare poterant. Deinde, crescente
imperii Romani potentia, orta est nova ratio in regionibus op-
pidisque subactis, quae hominum alius atque Latinae stirpis
essent, non Romana praesidia, sed novas civitates hominum
cognati generis constituendi, agro a Romanis praedae dominis
assignato, quae eodem iure et foedere Romanis parerent, quo

1) De his foederibus nihil nostrae rei causa opus est (1161 post Niebuhr-ii
disputat. Hist. Rom. ΙΙ p. 43—48 et p. 93 sqq.
2) Ferentinates, qui Hernici proprie erant, postea, ubi condicio et ius no—
tatur, simpliciter Latini appellantur Liv. XXXIV, 42.
³) cfr. supra, p. 220.
14

258

