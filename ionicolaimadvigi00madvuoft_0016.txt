VI

separatim explicari commode possent, explicati autem lucem
aliquam rebus cognitu dignis allaturi essent, pertractandos
sumpsi, et ex critico et grammatico genere, quae ad scriptores
veteres interpretandos et emendandos pertinerent, multa dispu-
tavi. Ad Latina autem potissimum argumenta deligenda de-
ducebar. quod ea in docendo quotidie tractabam. Hi libelli,
quum primum edebantur, ut fit, in paucorum manus ex iis
venerunt, quorum studia attingebant, me ne eatenus quidem
eorum propagationi prospiciente, ut titulos saltem indicibus
nundinarum litterariarum semper inserendos curarem. Nunc
haec in unum colligi et pluribus ad legendum commendari
placuit3 sic enim melius coniuncta cognoscentur. In utroque
disputandi genere eam sum secutus quaerendi rationem, quae
certa via ad rem conficiendam progredi videretur, eaque, quae
eo pertinerent, diligenter omnia circumspiceret, exclusa omni
et levitate et superstitione et perturbatione. De quo me paulo
plura hoc loco dicere cupientem, quum praesertim multa in
hoc studiorum genere in Germania, praecipua sine dubio eius
sede, non prudentissime mihi agi videri significarim multosque
fortasse offenderim, revocat libri exspectationem supergressa
magnitudo eamque praescribit praefandi brevitatem, in qua, si
illa attingam, facilius sit invidiam commovere quam quicquam
explicare. Multis tamen singularum commentationum locis id
ipsum egi, ut recta, quae mihi videretur, rei aggrediendae via
demonstraretur, aberrandique quae essent causae aperiretur. De
historiae quidem Romanae et antiquitatis pervestigatione quid
sentiam, in disputatione de coloniis Romanis ostendi, cui eos
velim obtingere lectores, qui pedetentim progredientem arguâ€”
mentationem subsequantur, Liviique et Dionysii cognitionem et
artem scripta veterum interpretandi afferant, et qui in una re
quaerenda mentem aequaliter ad omnes partes perite dispositae
imaginis rei p. Romanae sine confusione circumferant. Singu-
lorum locorum et sententiarum caute interpretandarum leges

