71

testimoniis illam opinionem neque vestigiis manifestis confir-
mavit3 nec, si illa poesis fuisset, cessisset subito rudi Graecae
artis imitationi, quae ne postea quidem satis ubique populum
tenere radicesque agere potuit, ut in scenica poesi apparet.
Itaque mihi, ut eadem imagine utar, qua olim utebantur in
historia litterarum Latinarum ad temporum rationem distri-
buenda, nulla videtur esse harum litterarum adolescentia, etsi
aliqua fuit rudis aetas; haec enim in eo elaborabat, ut peregrinam
litterarum excultarum formam nondum praeparata ad eam rem
materia et elementis ad se transferret; adolescentia autem ea
videtur appellanda, quum ingenium alacre et vegetum a primis
conatibus progressum vires exercet opesque promit et formas,
quibus eae contineantur, ipsum sibi fingit, non sine legibus
(nam tum quoque leges sequitur, quas ipsa natura praescribit,
easque sensim non verbis, sed ipsis operibus exprimit et pro-
ponit), sed legum tamen nondum gnarum, et ita ut operis sui
rationem sibi non reddat. Latinis quum haec suae formae
fingendae sive necessitas sive occasio legumque non cogno-
scendarum, sed reperiendarum erepta esset, celerius eo per-
venerunt, ut in litteris de sua opera eiusque ratione, forma,
legibus, aliquo modo cogitarent; neque enim eadem est medi-
tationis vis, quum sensim rebus, quas ipsi tractamus, cogentibus
nostra sponte ad eam deducimur, et quum ea non solum im·-
pellitur aliunde, sed, quibus aliquatenus sibi satisfaciat, parata
ab aliis accipit. Sed hinc alia sequuntur. Primum iam non
mirum videtur, quod ipse populus minus quam Graecorum
aliquot gentes litterarum particeps est factus, etsi eius rei
etiam aliae fuerunt causae; in quo interdum, qui iudicant,
iniuriam faciunt populi ingenio3 interdum non potuisse placere
populo Romano peregrinae originis litteras dicunt, quod verum 89
est, si ita intelligitur, non ideo placere non potuisse, quod
earum tota forma a proprietate populi prorsus abhorruerit,
sed quod nemo quicquam plane intra se recipiat ac suae naturae
adiungat, quod tum ei detur, quum nondum praeparatus sit,
etsi idem alio tempore accepturus facile esset, quum aliquid
ipse afferret, cui id adhaerescere posset. Tum vero ex singulari
hac litterarum antiquissimarum apud Romanos ratione factum
est, ut apud eos maturius ea studiorum genera nascerentur,
quae apud Graecos litteras adultas et vetustate corroboratas

