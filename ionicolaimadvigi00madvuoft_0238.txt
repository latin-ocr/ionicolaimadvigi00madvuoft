267

216

illam autem militiae vacationem, quam ante hoc tempus
vulgo hos colonos habuisse satis patet, significavi iam supra,
mihi non ad maritimas colonias proprie pertinuisse videri.
Neque enim ulla alia eius datae causa excogitari potest, quam
quae ibi a me commemorata est3 verum ea valebat nihilo minus
in ceteris coloniis, quae antiquissimo tempore praesidii causa
deducebantur. Sed usque ad illud tempus, quo illam causam
Livium actam narrat, in solis maritimis praesidii notio per—
manserat, in ceteris antiquis pridem sublata, omnibus circum
pacatis incolarumque discrimine exstincto. Nec contenderim,
in iis coloniis, in quas, Romanorum imperio iam magis con-
firmato, maiorem civium numerum deductum commemoravi,
Lavicis. Satrico, Vitellia, ab initio praesidii notionem eodem
prorsus modo valuisse atque in reliquis; quo ipso fiebat, ut
paene in oblivionem veniret, colonias eas esse. Nec constat,
ea vacatio, quae propter belli Punici necessitatem in solis An—
tiatibus et Ostiensibus observata est, quamdiu his servata sit
aut num quando ceteris reddita, quod rix crediderimff)

Verum haec, quae de usu infrequenti coloniarum civium
diximus, ex quo Latinae deduci coeptae sint, et de Latinis prae-
cipue ltaliam occupantibus, onmia nituntur maxime loco aliquo
Livii. de quo iam dicendum est. Is enim (XXVII, 9 01 10) in
historia belli Punici secundi (ad a. 209 Q. Fabio Max. V, Q.
Fulvio Flacco IV coss.) triginta tum colonias populi Romani
fuisse scribit, ex quibus illo anno duodecim, quarum nomina
ponit, milites pecuniamque Romanis se dare posse negarint,

silium et tempus. At non omnes ad mare sitae maritimae fuerunt, ut
Circeii et Posidonia. Verum eae ne civium quidem erant.

¹) Multa necessario in tam antiquis rebus in medio relinquenda sunt, quae
ad singulas alicuius instituti partes pertinent, velut hoc loco, quae co-
lonis necessitas imposita fuerit domicilium in colonia habendi. Sta-
tionem prope perpetuam Livius appellat, de Minturnis loquens (X, 21).
Fortasse simile aliquid erat eius, quod Caesar in coloniis militaribus
instituit, ne quis agros in colonia assignatos intra vicesimum annum
venderet (Appian. Giv. ΙΙΙ, 2 01 7). [Etiam Ti. Gracchi et Sullae legibus
colonos vetitos esse agros assignatos vendere apparet ex App. Giv. Ι,
10 01 27 et ex Ciceronis or. II de leg. agr. 28, 0151 certus temporis
terminus non commemoratur, et Appianus id caput legis Semproniae
postea abrogatum dicit, Cicero in Cornelia post aliquod tempus non
observatum]

 

