147

C. 28, 77 edebatur: Ο oli immortales! rem miseram et
calamitosam! Quod in tali crimine innocenti saluti solet esse, —-
id S. Roscio facere non licet. Sed codices Gruteri omnes et
quinque Oxx. quod ante innocenti addunt; sextus Oxon. omittit
in tali crimine quod propter repetitionem, ut vix ullus codex
alterius scripturae auctor sit; editiones quoque veteres codicibus
consentiunt, quos Beckius ita secutus est, ut ineptam hoc loco
inferret pronominis anaphoram. Adiungenda erat, ut feci, haec
sententia superiori exclamationi per particulam quod. Non in
'tali tantum crimine (quod in vulgata scriptura dicitur) saluti
ea res esse solebat, sed indignum erat, id, quod (universe)
saluti innocenti esse soleret, non concedi Roscio in tali crimine.
Necessaria igitur erat pronominis illo loco adiectio.¹)

C. 33, 93, quod Weiskius coniecerat, ex editionibus veteri-
bus restitui, ceteras qnoque facultates pro ceteras facultates
qnoque. Transpositio vitiosa huius particulae, quam ¹mireris
aciem hominum doctorum effugere, deprehenditur aliquoties in
libris aut ad codices non satis exactis aut quorum nulli sunt
boni et antiqui codices; in illis, adhibitis codicibus, semper
tollitur, velut ex orat. pro leg. Man. 15, 43 expulsum id men-
dum a me est auctoritate palimpsesti Taur. et codicis Erf.‚
ex Verr. II, 69, 166 a Zumptio. In hac oratione nemo sen-
serat, c. 29, 82 scribendum esse ibi qaoque nos pro ibi nos
qnoque; demonstrat contrariorum relatio: ut in ipsa caasa.
Contra 19, 52 Heusinger et alii, etiam Orellius, recte restitue-
rant: Vermn liceo tn qnoque pro Verum lzcec qnoque ta, confir-
mantque illam scripturam a me inspectae editiones vetustae
(1472, 1480). Zumptio (ad Verr. l. c.) nescio quid acciderit,
ut in hoc loco repugnaret, in quo explicando errat; non haec,
ut superiora aliqua, Cicero nugatoria esse intelligi dicit, sed

¹) Steinmetzius de discrepantia scripturae nihil dicit. Paulo post c. 30,
85, video nuper fuisse, qui mendi notam voci implicatus a me quoque
additam ab ea removeri iuberet, utpote quam hene Steinmetzius defen-
disset. Scilicet is unum praestitit, quod opus non erat, ut doceret, dici
implicari rei aut in rem; duo non praestitit, ut ostenderet dici implicari
ad rem, quod non solum usui, sed analogiae et significationi verbi re-
pugnat, aut saltem implicatus absolute dici de animo hominis, ut illa
laxius adhaererent, deinde ut demonstraret, implicare? aliquem severitati

posse.
10*

182

