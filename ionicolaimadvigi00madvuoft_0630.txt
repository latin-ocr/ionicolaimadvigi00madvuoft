606

Act. I, c. 10), aut homines mercede conductos, hoc est, partem
non honestissimam plebis? Quomodo denique Pompeius ferre
potuit, ut tulit secundo consulatu, ut omnes iudices, etiam
tribuni aerarii, amplissimo ex censu ex centuriis legerentur, sl
illi eiusmodi quidam magistratus et ministri publici fuissent,
quum huiusmodi ministerium omnino a civium in centurias
distributione seiunctum esset, ut centuriatim seligi non possent?
Sed longus esse nolo, quum haec, quae proxime significavi, non
solum falsam opinionem evertant, sed verum demonstrent.
Gradum enim aliquem et distinctionem civium universorum
certa aliqua norma factam, quemadmodum equites censu se-
parabantur, illud nomen tribunorum aerariorum notare debet;
idque declarant apertissime tres Ciceronis loci. Nam primum
in oratione IV in Catil. c. 7, 15, ubi omnium ordinum consen-
sum in re publica defendenda commemorat, equitibus Roma-
nis proxime subiicit tribunos aerarios; et si cui hic locus dubius
videtur, quod deinde etiam scribas nominat, nullam habet du-
bitationem, quod in oratione pro C. Rabirio ad Quir. 9, 27
dicitur, ubi Cicero ex omni populo equites et tribunos aerarios
seorsum nominat, tanquam eodem modo supra reliquam plebem
evectos.1) Illud vero manifestissimum, quod ex oratione pro
Plancio e. 8 ἓ 21 videmus non solum in urbe, sed in muni-
cipiis et praefecturis illo tempore, ut equites Romanos, sic tri-
254 bunos aerarios a reliqua plebe tanquam honestiores separatos
fuisse, et simul in una praefectura Atinati non ita paucos fuisse
tribunos aerarios.²)
Cuiusmodi igitur hunc finem fuisse dicemus, qui aliquot
cives ab ima plebe seiunxerit et equitibus propiores fecerit, et

¹) Quid de illis honestissimis viris atque optimis civibus, equitibus Roma-
nis, dicemus, qm* tum una cum senatu salutem rei publicae defenderunt?
quid (Ze tribunis cerariis ceterorumque ordinum omnium hominibus, qui
tum arma pro communi libertate ceperunt?

²) Municipes Plancii ei faventes Cicero commemorat: Ηί tot equites Ro-
mani, tot tribuni oerarz'i (nam plebem α iudicio dimisimus, quae cuncta
comitiis affuit) quid roboris, quid diynitatesss huius petitioni attulerunt?
[In amphitheatro a plebe seiunctos cum equitibus sedentes tribunos
aerarios inducit Calpurnius ecl. VH, <29 et 30, descriptione accommo-
data ad antiqua tempora: Nam quaecunque patent sub aperto libera
eaelo Aut eques aut nivei loca clensavere tribuni]

