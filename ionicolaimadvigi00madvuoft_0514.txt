113

490

tioribus et a Graecis petitis confunduntur et id, quod et apud
Graecos et apud Latinos certos definitosque terminos habet, in-
curiose ad ea transfertur, quae longe distant, et res simplicis-
simae artificiose perturbantur.

Ac primum de indicativi perfecto ad eas res significandas,
quae fieri solerent, posito quum multi non distinctissime dix-
issent¹), nuperrime lValcliius (ad Taciti Agricol. p. 104) rem
non clariorem certioremque fecit, sed rectos fines negligendo
implicatiorem reddidit campumque latissimum pravis interpre-
tationibus aperuit. Qui quod dicit, primam notionem aoristi
Graeci esse rei prius et nunc et in posterum praeteritae, tales-
que res eas esse, quae in aetatis alicuius habitu animorum,
more, usu positae sint, id quale sit, ignorare me fateor3 nam
nec qualis res sit, quae sic animo concipiatur, paene tanquam
posterior rota nunquam priorem assequens, intelligo, nec talem
unquam fuisse in ulla lingua formam verbi credo, qua non
temporis aliqua ratio, sed rei ipsius natura praesens et futurum
excludentis notaretur3 id scio, et Graeci aoristi notionem pri-
mam, quod ad indicativum attineat, positam esse in simpli-
cissima rei praeteritae significatione, in narrando, nec Graecos
unquam, quum ingenium moremve aetatis alicuius commemo—
rent, aoristo uti, nisi ubi de praeterita aetate narrent. Sed
confudit vir optimus aliquam mutem et omnes (etates, proque
ea re, quae, quum et sit et fuerit et futura sit, potest et prae-
senti tempore verbi fieri interdum dici et praeterito aliquando
facta narrari, substituit mirabilem illam rem semper praeter-
itam. Relinquitur igitur ex hac obscuris verbis involuta doc-
trina nihil aliud, nisi quod satis notum erat, in re et saepe
facta et fieri solita Graecos hoc posterius, fieri solere, significare
ita, ut factam narrent. Neque alio pertinent exempla collecta
a Walchio, nihilo illa iis aptiora, quae ex libro notissimo Mat-
thiaei peti poterant& Sed ex illa confusa doctrina factum est,
ut Walchius in Latina imitatione nullo fere discrimine, a prae-

¹) Vid. Gronovius-ad Senec. Hippol. 510 et ad Senec. Epist. 114, Bent-
leius ad Horat. Od. III, 23, 19, Wopkensii Lect. Tull. p. 238, Butt-

mannus ad Quintilian. XII, 9, 4. Goerenzium, Beierum, Frotscherum,
Kritzium suis locis nominabo.

²) Grammat. Graec. ἓ 502, 3 ed. 2.

