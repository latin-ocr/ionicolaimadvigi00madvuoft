114

92

et illi, qui in docendo hoc libro utentur, et illi, qui extra
scholas, temeritatis et libidinis suspicionem et crimen habere
totum negotium poterit, nisi, quum et permulta mutarim et a
recentiorum editorum iudiciis frequenter discesserim, aliquid
saltem de causis huius rei dixero. Sed difficile est disputa-
tionis criticae late dispersae materiam in paucarum paginarum
spatium contrahere. Itaque quum neque singula persequi-pos·-
sim neque ad certa genera huiusmodi qnaestiones facile revo-
care, pauca dicam de universa re exemplorumque tantum
addam, ut admonere peritos possint, ut in ceteris quoque
me aut auctoritatem aut rationem probabilem secutum esse
putent.

Primum igitur, quoniam hoc est fundamentum omnis emen-
dationis, adhibito, quicquid apparatus critici collectum est,
omnia rettuli ad investigandam scripturae auctoritatem, de qua
re multi non recte iudicant, quod has orationes multo severius
ad codices exactas putant, quam factum est. Inspecti enim
permulti codices sunt, collati perpauci ita, ut, quid ubique
habeant, constet. Ex quo fit, ut, quae scriptura propter edi-
torum silentium magnam codicum multorum auctoritatem habere
credatur, saepe nullam aut perexiguam habeat; nec id semper
in minutis rebus accidit; neque tantum de Gruteri superiorum-
que codicibus hoc tenendum est, sed in plerisque orationibus
de Graevii libris, tum magna ex parte de Oxoniensibus, in
quibus conferendis quum permulta alia omissa esse apertissi-
mum es't, tum ne semel quidem mutatus verborum ordo anno-
tatus est, quae res magni saepe momenti etiam ad alia diiudi-
canda est. Oxoniensium tamen editorum silentio pro testimonio
et alii et Garatonius per totum commentarium utitur, nec satis
errorem Orellius vitavit. Atque hoc incommodum in aliis
orationibus minus fit propter alios codices diligentius a recen-
tioribus collatos, in aliis est gravissimum. Itaque Vel propter
hanc causam codex bibliothecae regiae Hauniensis chartaceus,
recens, Italicus (emptus est Venetiis 1699), ex genere codicum

*non integerrimorum nec tamen pessimus, aliquam utilitatem

attulit in iis locis, ubi, quid codices haberent, obscurum erat,
tum in iis orationibus, ubi meliores codices non ita praestabant,
ut non aliquando vincerentur a deterioribus, ut in Deiotariana3
interdum cum optimo aliquo conspirans, quum de ceteris

