174

214 secure adscita, quorum multa ipse postea repudiavit, et olim

‘215

tradita non bene permiscuerunt1); in multis, ut, quod sentio,
dicam, desidero subtiliorem sermonis Veteris cognitionem et ad
eius leges scriptorum locos caute explicandi tractandique artem.
Omnino autem. quae sit utiliter opinandi in antiquissimi tem-
poris institutis ratio, parum considerasse videntur. Ea est
enim demum recta opinatio, quae, profecta ab evidenti refuta-
tione vulgaris narrationis plerumque iam ipsius discrepantis et
testimoniis convictae, collectis et ponderatis testimoniis, quae
certa esse et antiqui aliquid continere videantur, et indiciis
obscuris. primum haec et singula probabiliter explicat et inter
seconciliat, tum ab rerum natura et eius, de qua agitur, aeta-
tis ingenio non aberrat, deinde subsecuti temporis institutorum
naturalem originem ex illa vetere forma et progressum vestigia-
que relicta demonstrat, tum ita universi status antiqui ra-
tionem habet, ut non unum ab altero discrepet, postremo
ostendit, qui factum sit, ut aliter vulgo traderetur.

Iam si exempli causa una aliqua nec parva pars antiqui-
tatis Romanae nominanda est, cuius cognitio ita recentiorum
disputationibus adiuta sit, ut tamen et restent non pauca quae-
renda et universa rei explicatio, sublatis abolitarum opinionum
reliquiis, novis inventis inter se conciliatis et amplificatis, quasi
componenda sit, occurrit ipsa imperii Romani sub unius populi
dominatu, servato partium discrimine, coalescentis conglutinatio,
hominumque et locorum, quibus id constabat, diversa condicio
et ius.

 

initio disputationis suae (p. 26) eorum, qui civibus iure inferiores, servis
tamen et pet-cyrini& superiores essent, haec quinque genera ponit hoc
ipso ordine, Municipes, Latinos, Italicos, Colonos, Provinciales. Quum
Ammianus Marcellinus (XVI, ὦ) leges XII tabularum commemorans
aliquid de axonibus, in quibus scriptae erant leges Solonis, dixisset,
hic populum Assonum effecit (p. 105). Similia cetera. Non attigissem,
nisi hunc librum Heerenius, V. CL, scripta praefatione commendasset
et alii iam citarent, ut plures ad tempus in eo legendo vel etiam refu-
tando perdendum invitari videantur.

1) Fit id saepe in eo libro, quem in comment. de loco Ciceronis in libro
IV de R. P. commemoravi supra p. 73. [Non deerat hoc loco nova
querendi materies, etiam de iis, qui a Niebuhrio dissentientes aliis rem
modis aggressi sunm sed ea nunc non utor. 1834]

