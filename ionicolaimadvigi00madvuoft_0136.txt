141

114

Ex oratione de imperio Cn. Pompeii, codicum ope emen-
data, unus superest locus, de quo dici opus sit. C. 9, 25 ’
legitur: Sinite hoc loco, Quirites, — praeterire me nostram
calamitatem, quse tanta fuit, ut eam ad aures L. Luculli non
ex proelio nuntius, secl ex sermone rumor afferret, significavi
autem in margine, e vestigiis codicis Erfurtensis scribendum
videri: acl aures &inperatoris Est enim in illo codice aol aures ,
Luculli imperatoris. Iam patet, illud vocabulum nomini proprio
neminem interpretandi causa additurum fuisse, contra, quum
imperatoris scriptum esset, fuisse, cur quis nomen superscri-
beret3 idque additamentum in bono codice, ut saepe factum
est, cum vera scriptura coniunctum est, in deterioribus eam
expulit. Ac sane Cicero, qui de Lucullo nihil detrahere videri
vult, in hac calamitate narranda eius nomine abstinuit, quod
statim apte ponit, sed ita, ut in vulgata scriptura repetitio
offendat. Ipsa quoque sententiae ratio postulabat, ut in magni-
tudine incommodi exprimenda notione generali uteretur, non
nomine proprio. Itaque non dubium esse videtur, quin in
ceteris quoque bonis codicibus eadem, quae in Erfurtensi,
scriptura fuerit. l)

Venio ad eas orationes, de quarum emendatione nihil alibi
dixi. Ac statim in prima oratione'in Catilinam c. 3, 8 obii-
citur locus controversiis agitatus, qui in editione Orelliana et
plerisque post Gruterum sic scribitur: Nihil agas, m'lzz‘l moliris,
nihil coyitas, qaod eyo non modo non audiam, sed etiam non
videam planeque sentiam. Auctoritatem haec scriptura non
habet nisi Cuiacii librorum, quorum fides interdum Valde su-
specta est; in reliquis omnibus codicibus veteribusque editio-
nibus est: non modo (lucidam, secl etiam [adeam. Mirum est
autem et vix credibile, quam perversae de hoc loco disputa-
tiones sint editorum aliorumque, non cogitantium, quae sit

¹) Non inutile fuerit, quoniam postulavi, de auctoritatibus quoque ut fides
mihi haberetur, ubi ab aliis editoribus discederem, hocloco exempli
causa admonere, et in hac oratione Pompeiana et alibi me aliquoties
codicis optimi Coloniensis testimonio usum esse, uhi Gruterus eum non
commemoravit. In his locis usus sum lectionibus novantiquis Fr.
Modii, qui aliquot eius scripturas excerpsit, velut 19, 58, ubi in vulgata
scriptura (ῖη hoc ww Gabinio) aut pronomen aut nomen proprium
abundabat.

