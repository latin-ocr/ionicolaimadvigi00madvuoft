211

570

suerit, ut, facta dicendi intermissione, responsum exspectaret3
ornnes ex rhetorico illo genere sunt, per quas quaerendo affir-
mamus, negamus, refutamus adversarios, reprehendimus homi-
nes aut laudamus, conquerimur, quaeque sunt similia. Itaque
hinc nulla regula ad genera discernenda sumi potest3 nec id
obscurum erit ea exempla, quibus Kruegerus et alii utuntur,
intuenti, velut illud, quo BillrothiUS, ex Caesaris Bello Gall. I,
40, ubi putat veram esse interrogationem, quod coniunctivo
Caesar utitur. Quaesivitne igitur Caesar, cuius est oratio, quic-
quam e militibus, ad quod sibi responderi vellet? Immo is
non minus interrogando argumentatur quam in eo exemplo,
quod contrarium statim ex Livii lib. I c. 50 ponitur, Turnus:
An quicquam superbius esse cet? Et quod Billrothius illic ad-
scribit: et (Juoesivit, quid eum prohibuit hic quoque adscribere:
et quaesivit, num quicquam cet.?1)

Confitendum est igitur, nihil adhuc de hoc genere ora-
tionis traditum esse, quod veritatem attingeret. Et tamen res
certis et facillimis regulis comprehendi potest hoc modo:

A. Omnis interrogatio, quae recta oratione fit simpliciter
per modum indicativum primm et tertiae per-some, in oratione
obliqua transit in accusativum cum infinitivo. Quum enim in-
terrogatio nihil aliud sit nisi declaratio aut universe ad affir-
mandum negandumve proposita aut cuius pars aliqua ignoratur
et quaeritur, quumque infinita sententiarum forma in perpetua
oratione obliqua non ad certam aliquam et proximam decla-
randi sentIendive significationem, sed ad generalem et remotam
referatur, etiam interrogativae sententiae ei interpositae, quoniam
nulli certo verbo subnectuntur, deposita sua nota, communem

¹) Omnino errant, qui obliviscuntur (obliviscuntur autem multi et saepe),
grammaticam versari in ipsa forma sententiarum atque ex ea omnia
pendere, et grammaticam proprietatem ex eo explicant, quod res eadem
alio modo concipi et proponi potuerit. Cuius generis exemplum est,
quum, ne cogantur rectius de pronominibus quisquam et ullus praeci-
pere, hanc sententiam: Titus ‘rnalor est quam qnisquam alius, nega-
tivam dicunt. Itaque qui nuper de his vocabulis egit, Stuerenburgius
(post Ciceronis libros de off), quod ab illa falsa negationis notione
profectus erat, omnes, quos norat, certi generis locos, in quibus vel
maxime eminet natura pronominis, generalem affirmationem significan-
tis, quum sic dicitur: Mihi accidere potest, quod cuiquam potest, corru-
pit; corrupisset plures, si collectos habuisset ; sed de his alias.

