318

258

Nec persectari primordia singula quaeque,
Ut videant, qua quidque geratur cum ratione.

Sequuntur deinceps verSUS, quibus in eos poeta invehitur, qui
nisi divino numine mundum tam accommodate ad humanas
rationes gubernari non posse credant. Miror in his neminem
valde haesisse, quae infinitam habent reprehendendi materiam,
explicandi nullam rationem. Cur atomi celerius irent quam
solis lumina, satis erat ante expositum, quod neque per aeris
undas obstantes, sed per inane moverentur, neque connexae
plures inter se retraherentur (149 [150 R] sqq). Sed tamen
subiiciuntur novae causae Nam neque consilio cet. Verum haec
causarum mentio quam est absurda! Non tardantur consilio.
Quis id aut in atomis suspicatus est aut suspicari potuit aut
in ulla re simili, cuius cum celeritate illarum cursus compara-
retur‘? an solis radii consilio tardabantur? Deinde non coguntur
persectari primordia singula quaeque, id est, semetipsas, ut
videant, qua ratione res gerantur. Quae est tandem haec
insania, ideo atomos celerius ferri dicere, quod id non faciant,
quod non magis aut solis lumina aut ulla alia res faciat, et
quod id non agant, quod vix ridendi causa cuiquam aut Epi-
cureo aut alii in mentem Venire possit ut atomis tribuat,
curam videndi, quid mundo fiat‘? Haec, si quis attendit, tam
sunt absurda, ut Vix in tali causa mentione dignum esse videa-
tur, ea, quae sequuntur, perinepte subiici. Nam quam habet
coniunctionem atomorum celeritatis et divinae providentiae
mentio? aut quid habet contrarii, atomos celerius ferri quam
solis lumina, et mundum regi deorum providentia? Sequitur
enim: At quidam contra hoec cet. Sed, ut dixi initio, ipsi
codices indicium faciunt rei per se apertae. Nam versus ille
(164): Nam neque consilio debent tardata morari, in nullo est
codice nisi in apographis Musei Britannici, de quorum auctori-
tate hinc iudicium fieri potest, et ne in antiquis quidem editio-
nibus omnibus. Itaque locus sic scriptus est:

Tempore, quo solis pervolgant fulgura caelum.

Nec persectari primordia singula quaeque,
Ut videant, qua quidque geratur cum ratione.

