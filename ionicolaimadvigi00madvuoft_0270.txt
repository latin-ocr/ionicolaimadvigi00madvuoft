305

306

IX.
De aliquot lacunis codicum Lucretii. ¹)

Enarrabam proxima hieme scholis academicis partem Lu-
cretii carminis de rerum natura. ln ea enarratione saepe admirari
subibat, quantopere recentissimorum huius operis editorum et
interpretum operae in rebus sententiisque explicandis praestaret
non solum Dionysii Lambini industria et doctrina, sed etiam
Th. Creechii, viri alioquin non subtilissimi ingenii nec magnae
eruditionis, in disputationis ordine persequendo accurata dili-
gentia, quamque falso vulgo et ab editoribus et ab aliis cre-
deretur, recentissimo tempore in emendandis et ad integritatem
revocandis Lucretii verbis permultum profectum esse, maxime
G. Wakefieldii studiisfl) Is enim quum in scriptoribus Graecis
edendis coniectandi temeritate et inscitia nomen suum inter
philologos infamasset, in Lucretii carmine edendo codicum
auctoritatem extollens et in eorum libidinem invectus, qui pro
Lucretii verbis audacissime sua supposuissent, fidem nimis facile
invenit apud eos, qui in superioribus editionibus multa nimis
sane audacter interpolata videbant. Sed Wakefieldius (praeter-

l) Programma scriptum a. 1832 ad indicendum coetum academicum, in .

quo medicinae doctor rite inauguraretur.

²) Eichstaedtius Wakefieldii editione effectum esse iudicabat, „ut nunc
demum, quem librariorum stupor atque editorum audacia nobis paene
eripuisset, Lucretium in Lucretio agnosceremus.“

