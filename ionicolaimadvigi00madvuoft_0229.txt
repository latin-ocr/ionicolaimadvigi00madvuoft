207

eo ullum temporum discrimen facimus, neque in quaerendo
eius rei rationem habuimus, quod et argumenta ex rei natura
petita et auctoritates per omnes aetates conspirant nec ullum
est mutationis indieium; deinde civitatis sine suffragio perpauca
vestigia, ut fortasse Capuae et in coloniis illis Campaniae ulteri-
oris, ad legem Iuliam superfuisse dicimus, ceterum singularem
eius fuisse originem et causam, ut neque data unquam populis
beneficii causa sit neque singulis hominibus dari ullo modo
potuerit. 1)

Atque liaec optime conveniunt naturae universae rei Ro-
manae. qualem ab initio fuisse diximus, non plura membra
laxiore quodam foedere complectentem. sed omnes partes uno
vinculo eiusdem civitatis continentem. Iam deinceps alterius
rationis per foederatas civitates imperii propagandi susceptae et
·in coloniis novi generis constitutae origo contemplanda erit et
historia coloniarum ab illis vetustissimis, a quibus digressi
supra sumus, ulterius persequenda. lllud addendum est, quod
ad has vetustas colonias maxime pertinet, dato paulatim iis,
qui sine suffragio fuerant. suffragio, quemadmodum in aliis
eiusdem condicionis populis postea factum est, sublatum esse
incolarum discrimen praesidiique impositi notionem. Deinde.
quoniam ex hac notione praesidii perpetui civium omnem harum
coloniarum naturam repetivimus, iam hoc loco ponimus, propter
hanc ipsam causam civibus eo deductis antiquitus alius militiae
vacationem fuisse; de qua re infra dicemus.

Communem Italorum. non proprium Romanorum hunc
fuisse dixi victoria utendi morem, ut victis pars aliqua agri
adimeretur. qui ager aut publicus victoris populi maneret aut

tradixerat (in ipso libro de Civ. Rom. p. 301, ut pro indictis illa fuisse
non sit mirum.

¹) Ad quaestionem de suffragio civium Rom. in coloniis liherae rei puhlicae
non pertinet, quod Augustus multo post legem Iuliam, quum ipse iam,
ut suffragia nullius prorsus momenti essent, effecisset, libertatisque
sensus exstinctus esset, ex coloniis militaribus, quas deduxerat, decu-
rionum tantum de magistratibus urbicis suffragia Romam deferri voluit
(Sueton. Aug. 46, cuius loci scripturam sollicitandam non esse plane
assentior Savignio, Gesch. d. Rom. Rechts im Mittelalt. I p. 22). Neque
coloni neque decuriones illa aetate Romam comitiorum causa ventitas-
sent, quorum paucis annis post umbra sublata est. Sed supererat ius
honorum.

255

256

