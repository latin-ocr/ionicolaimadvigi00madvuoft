262

212

Sutrium (a. 384 teste Velleio), Nepete (a. 382), Setia (a.
378), quarum deductio, 'si Ardeam excipimus, in ea tempora
incidit, quibus vetus illa Romanorum, Latinorum Hernicorum-
que societas iam multis modis infracta erat, aliis Latinorum
in potestatem redactis, aliis post calamitatem Romanorum Gal-
licam veterem libertatem vindicantibus, ut hae quidem com-
munes coloniae esse nullo modo potuerint. Setiam tamen eo
anno, quem posui, novos colonos adscriptos Livius narrat. Ce-
terum, quanquam hae populi Romani coloniae erant, tamen,
quae veteribus Latinis populis finitimae erant, si quando hi a
Romanis graviter dissidebant, facile videntur allici potuisse,
ipsa hominum cognatione eo trahente, ut nomen Latinum
sequerentur. Itaque quum, quo anno magnum illud Latinum
bellum susceptum est (340), nomen Latinum praetores habuerit
Setinum et Circeiensem (Liv. VIII, 3), possit aliquis ipsas
illas colonias in foedus Latinorum receptas in partem belli
venisse putare, etsi id de his non aperte traditur, sed de Ve-
litris et Signia.

Ab hoc tempore certior historiae lux res gestas demonstrat
et simul latius spargi multiplicarique huiusmodi coloniae coeptae
sunt, Romanis a finibus ipsius Latii longius arma victricia
circumferentibus. Cuius universi generis natura ut intelligatur
tollaturque admiratio quaerentium, qui potuerit populus Roma-
nus per aliquot saecula nationis subactae nec in suum corpus
receptae auxilio alias gentes subactas continere, quive facturn
sit, ut ne belli quidem socialis Latini, qui tamen Romanae
civitatis spei proximi fuisse videantur, auctores et principes
fuerint, primum tenendum est, colonos Latinos deductos esse
in regiones hostiles, a quarum incolis diversae stirpis non solum
propter societatem Romanam, sed moribus, disciplina, sermone
ita discreparent, ut undique initio periculis cincti necessario in
Romanorum consanguineorum auxilio niterentur in eorumque
fide manerent, abhorrerent vero a finitimorum societate.¹)

¹) Antiquissimae coloniae Latinae in Volscorum et AEquorum oppida de-
ductae sunt, qui si minus aliquanto a Latinae stirpis natura abhorrebant
quam Etrusci, Galli, alii, suberant vicinitatis odia exacerbata perpetuis
bellis; proximae Etruscis impositae sunt, deinde aliae per Samnium,
Campaniam, Umbriam, Lucaniam, Galliam sparsae. In ipso Latio nul-

< „ ,Agr-*affl*

