617

Ne ea quidem attingam hoc loco, quae ita recepta a Klot-
zio probavi‚ ut tamen magis testimoniorum gravitati quam
editoris disputationi eum assensum tribuerem3 velut in ipso
Catonis initio (ἕ 2) hoc dandum fuit consensui Charisii et co-
dicum bonorum omnium, ut scriberetur certe seim aliam autem
esse huius loquendi generis significationem atque eius, quo
paulo supra Cicero usus est, certo scio, hoc quidem loco et qui
ei sunt similes, contortulis Klotzii circumlocutionibus non addu-
cor, ut credam. Neque enim Cicero certum esse dicit, se
scire, sed scientiam suam certam esse nec dubitatione impli-
catam. Itaque eo devenitur, ut, ubi adverbio usus magis de-
finiti locus esset (certo scio), ibi etiam communius (certe) poni
potuisse et prope saepius positum esse, non contra, codicum
auctoritate moti statuamus (quemadmodum dicimus et: jes]
‘need υἱεῖ et: ,jey veesl for m‘st, nullo discrimine).¹) Qui autem
omnem huiusmodi inconstantiam a lingua Latina excludere
conantur, tanquam aliquam maculam, ne illi, quae sit commu-
nis sermonis natura, ignorant. Sed haec, ut dixi, praetermittani;
de illis exponam, quae huius editionis aut prorsus aut inter
recentissimas sunt propria, nec tamen de omnibus; nam minu-
tiora neque per se digna disputatione hoc loco sunt et magnam
partem demonstratione communis auctoritatis defendentur.

Catonis codicem omnium, qui quidem noti sint, et anti·-
quissimum et optimum constat esse regium Parisiensem, quem
Orellius cum edita scriptura conferendum curavit. Sed qui id
negotium susceperat, Iulius BergerUS. valde indiligenter eo
functus est, ut plurimis locis Orellius et, qui eum secuti sunt,
deciperentur. Id perspexi ex diligenti eius codicis collatione,
quam vir doctissimus mihique amicissimus, Nic. Β. Krarupius,
a se Parisiis confectam, mihi eximia liberalitate, ut alia egre-
gia Ciceronis librorum emendandorum subsidia, utendam con-
cessit. Neque res dubia ullo modo erat, quum raro Krarupii
silentium Bergero repugnaret, sed fere huic tacenti oppo-
neretur a Krarupio enotata scriptura ab eo exemplo, quo ute-
batur, discrepans. [Postea Halmius in editione Turicensi
altera usus est collatione ab H. Keilio confecta, quae et Bergeri

¹) [Cfr. Hand. Tursell. II, 14 sqq„ Zumptius ad Verr. Lib. I ξ 1. 1842]

267

