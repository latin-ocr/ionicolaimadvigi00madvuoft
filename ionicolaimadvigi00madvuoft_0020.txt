X

optimis fontibus augendi, corrigendi. disponendi et in usum
vocandi summe laudabili comitem se adiunxit non laudabilem.
Mihi hoc semper propositum fuit, ut artem efficere conarer ex
testimoniis verum via ac ratione exquirendi atque etiam ob-
scurata testimonia indiciaque libero ingenii motu, monstrata et
definita regione, longius persequendi, turn inventa notis certis
comprehendendi. Certa ab incertis quia etiam in iis, quae
coniecturae appellantur, discerno, critici nomen mihi tueri videor;
itaque simpliciter et sine ambagibus affirmo, quae affirmanda
sunt3 quae aut in probabili suspicione relinquere cogor aut
tantum adumbrare primis lineis aut aliqua ex parte informare
possum, cum illis non permisceo. Auctoritatis confirmatio in—
terdum accedere postea potest3 sed tamen is est Vel praecipuus
emendationis coniectura nascentis campus, ubi, optimis et anti—
quissimis codicibus plene et diligenter excussis, ut nihil in illo
genere amplius exspectari possit, et mendum coarguitur et
certa veri inveniendi indicia eruuntur. Lusus pueriles inanem-
que imperitorum et male sedulorum temeritatem eadem ars a
philologia removebit, quae de certis et necessariis emendationi-
bus instabilem dubitationem excludet. Soleo enim indignari
(quidni enim confitear?), non solum quum sana temere tentan—
tur aut manifesto prava contorte defenduntur, sed etiam quum
in eiusmodi locis, qualis est ille, ut hoc potissimum exemplo
utar, in oratione pro Sestio c, 7, 15 (Fuerat ille annus iam in
re p„ iudices, quum cet.), vulnere nudato, demonstratis codicum
vestigiis, emendandi via certis notis indicata, ipsa emendatione
lenissime perfecta, tamen, quod percrebruit, corruptum locum
esse, convolant undique et omnis illius demonstrationis obliti
temere et sine discrimine nunc hoc, nunc illud arripiunt et in
omnes partes iactant.

Quae tertio loco posita est disputatio de Ciceronis libris de
legibus emendandis, eam paene laetor ante typis repetitam
fuisse, quam lani Bakii, V. (il, editio illorum librorum in

