39

satira enim tertia, postquam dixit, quantopere pauperes Romae
premerentur et contemnerentur, haec addit (V. 162, 163):
Agmine facto
Debuerant olim tenues migrasse Quirites;
quae vulgo de secessione plebis in montem sacrum accipiunt;
tum pauperes homines non solum secedere, sed plane in alia
loca migrare nec redire debuisse. Verum nec sententia apta
est, quum de suorum et proximorum temporum iniquitate
queratur, nec ea omnia in uno miqrandi verbo insunt, quod
praeterea alio tum loco collocatum esset, ut in quo uno tota
esset sententiae vis3 illa autem <tymme facto vitiose redun-
darent; agmine enim facto sane illi veteres secesserunt. Error
est in particula olim, quae ex huius aetatis loquendi usu posita
Α est fere pro eo, quod est iamdudmn (vid. praeter lexica Spal-
dingius ad Quintil. IX, 3, 87. Iuven. IV, 96. Plin. Ep. I, 11.
Tac. Ann. XII, 66). Hoc igitur tantum poeta dixit, iamdudum
pauperes in tantis malis, quae Romae eos premerent, omnes
coniuncto consilio discedere debuisse.

Ut in hoc loco unius vocabuli vis non satis animadversa
errorem peperit, sic, ut iam res historicas mittamus et de
grammaticis quaeramus, neglecta structurae grammaticae ratio
multo maiores turbas dedit in alio eiusdem satirae loco. Um-
bricius enim, commemorata Graeculorum adulandi et simulandi
arte, haec subiicit (V. 92 sqq.):

Haec eadem licet et nobis laudare, sed illis

Creditur. An melior, quum Thaida sustinet, aut quum

Uxorem comoedus agit vel Dorida nullo

Cultam palliolo? Mulier nempe ipsa videtur,

Non persona, loqui: vacua et plana omnia dicas

Infra ventriculum et tenui distantia rima.

Nec tamen Antiochus nec erit mirabilis illic

Aut Stratocles aut cum molli Demetrius Haemo.

Natio comoeda est.

Quorum versuum quum umbra quaedam sensus facile appareat,
ipsum tamen sensum nemo ita expedivit, ut aut recta esset
sententiarum consecutio aut interpretatio grammatice ex verbis
efficeretur. Primum interrogationi hanc vim subiiciunt, ut nemo
Graeculo isto melius, comoediam agere dicatur, Graeculos non
solum adulatores esse, sed histriones. In quo primum qui

50

