451

neque per se neque in omnibus linguis 6556 sciamus (potest
enim alio modo eidem rei esse prospectum), et in singulis
linguis, eam accommodemus ad ea, quae earum sint in formis
fingendis propria. Tum in formarum usu a prima origine
repetendo meminerimus, non ad explicatam et quasi in tabula
dispositam descriptionem earum reruni, quae significandae es-
sent, ortas et compositas esse formas grammaticas, cogitemus-
que, quam facile maxime eae, quae non in rationibus primariis
indicandis positae sint, propter notionum propinquitatem ad
alios, quam quibus destinatae fuerint, usus traducantur.
Actionis futurae, quae, quum simul mente concipiatur 111-
terius futuri temporis momentum, hinc spectata praeterisse
videatur, — praeteritam in futuro appellant, — huius igitur
actionis tempus in grammatica Latina futurum exactum dici-
mus, eiusque significandi potestatem certae Verborum formae
hahent.¹) Sed eae vulgo omnes confunduntur, quum sint et 64
origine et usu aliquantum diversae3 et quum eae formae, quae
hinc in modum coniunctivum descendunt, etiam ad nudum
praeteritum tempus significandum sensim traductae sint, factum
est, ut huc omnia grammatici referrent et in usu huius con-
iunctivi explicando inverso ordine a perfecto ad futurum veni-
rent, vel potius futurum prorsus excluderent. Qui error eo
usque progressus est, ut non deessent, qui vel indicativum
futuri exacti ea via ortum putarent. ltaque ordine progre-

ἱ) Est aliqua in ipso nomine dubitatio. Vulgo enim omnes scribunt
(Ruddimannus, Seyfertus, alii), M. Varronem hac appellatione usum
esse3 sed unde id sciant, non addunt, opinor, ea causa, quod unum
auctorem habent Ι. G. Vossium, qui de analog. III 0. 15 a Varrone
futurum exactum appellari, nt superius ipse <limi-it, scribit. Sed su-
perius Vossius id non dixit (neque ΙΙ (16 arte gramm. 21 aut 31, neque
III de anal. 13, ubi de hoc tempore disputat), ut valde suspicer, me-
moria virum eruditissimum lapsum esse. In libris quidem Varronis de
lingua Lat. nullum eius nominis vestigium est; nec ceteros gramma-
ticos veteres aut ipsos eo nomine usos aut Varronis in eo auctoritate
reperio. Th. Linacer (de emend. structura Lat. serm. p. ‘29 ed. Lips.
1555) Pomponium huius nominis auctorem facit. Putes significari
locum Pomponii, qui est 1. 123 D de verb. signific. (50, 113), ubi eadem
disputatio attingitur, quae apud Gell. XVII, 7 exposita est. Sed ne ibi

quidem nomen reperio. Verum utamur pro recepto.
29*

