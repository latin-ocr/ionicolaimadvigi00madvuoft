1251

ductis scripsit et parum plene et perturbata temporum ratione
et confusis rerum generibus3 nam ne ad civium quidem 'et
Latinarum coloniarum discrimen attendit. 1)

Populis victis, non solum qui suas civitates retinebant,
verum etiam, qui plane subiecti imperio Romano subdebantur,
antiquitus a Romanis pars agri, depulsis possessoribus, adime-
· batur. Is ager aut publicus populi manebat aut venundabatur
aut viritim civibus assignabatur. Tertia fere pars subactis

¹) Lib. I, 14 et 15. Non recte Niebuhrius (II, 689 not.) Velleium civium
colonias omnino exclusisse dicit; multas enim civium commemoravit.
Dionysium Niebuhrio, quum alibi saepe rhetorem Graeculum iure re-
prehendat, in hac re et cautum appellare placuit (II p. 57 bei dem
emesichtiqen Schriftsteller) et religiosum (ibd. yewz'ssenhaft') et in ver-
borum ad res accurate significandas delectu diligentem (ibd. der auch
in seinem Ausdriiclx· huelzst sot-yfdltz'qe Gelehrte). Ipse ad hanc laudem
tuendam. quum Dionysius apertissime sibi contradicat, miram ab ipso
Dionysio factam historiae iam elaboratae interpolationem excogitat, quae
si esset facta, saltem simul falso narrata diligens homo mutasset.
Omnino Dionysius, quum loquacissimo genere historiam ita scriberet,
ut simul suam prudentiam civilem ostentaret et Romanos extollendo
Graecos doceret. ex altera autem parte (neque enim carebat Graecula
vanitate) omnia Romanos a Graecis habuisse demonstraret, iuris veteris
et institutorum incertas et parum accuratas notiones comprehendit et
aut fere generalibus tantum nominibus significavit (quale est τῶν
ὖῑιηκόων) aut ad lias res significandas Graecis appellationibus usus est
neque diligentissime delectis neque constanter servatis, qualis est
ἰσοπολιτείας nam non solum, quos isopolitas appellat, eosdem πολίτας
dicit VIII c. 77. sed eandem isopolitiam IV, 58 datam dicit Gabinis,
quibus regem a Tarquinio impositum narrat. Itaque ex appellationibus
rerum et ipsius Verbis et ex iis coloribus, quibus ipse, suas opiniones
secutus, res ieiune a prioribus traditas pingit et extendit, nihil un-
quam concludi potest; ex ipsis gestarum rerum indiciis, quatenus ea
non obscuravit, omnia efficienda sunt. Livius saltem certo cuidam u'sui
verborum magis erat, ut Romanus, assuetus, et quum uterque ex suae
aetatis notionibus ad antiquitatem multa transferret, Dionysio accessit
nova perturbatio ex Graecarum rerum imaginibus in animo inhaerenti-
bus, ob quas compagem Romani imperii ex variis membris coniuncti,
cuius nihil erat in Graeeia simile, plane animo complecti non poterat.
Itaque de iis, qui extra ipsam urbem erant, inconstantissime scribit,
ut ex multis exemplis patebit vel in hoc uno genere colonorum.
[Simili errore Hernicos cives factos narrat a Sp. Cassio tertium consule
VIII, 69 (et XI, 2), postea συμμάχους appellat IX, 5, 35, 67. In ἰσοπολι-
τείας nomine eadem est confusio apud Plutarchum Coriol. 30.]

223

224

