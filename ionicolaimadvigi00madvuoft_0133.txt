111

scendae tenuissem, declaravi, quumque de exemplis aliquot
mutationum factarum, maxime ex orationibus pro Sex. Roscio
Amerino et de imperio Cn. Pompeii sumptis, dixissem, in ce—
teris, quae mutassem, similiter me auctoritatem aut rationem
probabilem secutum esse credi mihi volui. Sed tamen ratio
neque aeque in omnibus locis apparet neque nonnullorum as-
sensum, nisi exposita uberius, extorquet, maxime ubi auctori-
tatibus repugnat. Placet igitur locorum ex ceteris orationibus,
in quibus constituendis coniectura usum me esse in margine
indicavi, maxime insignium accurata pertractatione efficere, ne
illud tum iniuria postulasse videar. ’

Non repetam autem hoc loco, quae in illa praefatione de
instrumento critico harum orationum eiusque usu et de vulgatae
scripturae auctoritate dixi. Tantum ponam breviter de singulis
orationibus: Philippicarum duarum et Milonianae recensio ex
optimis codicibus ducta expolienda modo fuit, Ligariana, valde
antea interpolata, e codice Erfurtensi aliisque bonis codicibus
insigniter emendanda, quod plenius fieri potuisset, nisi aliorum
illorum codicum scripturae negligentissime enotatae fuissent3 in
Deiotariana iidem codices multo minus sunt integri3 Catilina-
riarum et eius, quae pro Archia est, nulli sunt praestantes
codices, nonnulli non mali, sed illi ipsi, excepto Erfurtensi in
Catilinaria quarta et orat. pro Archia, tam indiligenter adhibiti.
ut summa sit permultis locis de codicum scriptura dubitatio. 1)
De Rosciana et Pompeiana in praefatione exposui. Ex his
autem discriminibus illud efficitur, quemadmodum ibi de his
duabus orationibus monui, ut varius admodum sit coniecturae
usus, varia ratio. Et orationis quidem pro Sex, Roscio prae-
cipuas emendationes, quae coniectura nituntur, iam illo loco
persecutus sum. Sunt tamen pauci eius orationis loci in illa
praefatione omissi, de quibus hoc loco breviter dicam. Mutata
scriptura est coniectura c. 49, 143, ubi quum ederetur: Verum

¹) Inutilem operam suscipiet, qui huiusmodi instrumentum criticum repe-
tere et disponere aggredietur; meliore fundamento opus est, codicibus,
quos optimos habere licet, diligenter adhibitis. [Id postea factum
esse nihil nunc opus est dici; de generibus et cognationibus codicum
orationum Catilinariarum quae in praefatione quartae editionis disputavi,
extremo huic volumini inserentur]

13⁸

