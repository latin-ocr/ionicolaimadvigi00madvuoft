92

74

poesis partes pertinentia videtur adiecisse, quanquam falso ex
eo, quod de Homero et Hesiodo aliquid initio operis disseruit
et quod alicubi diversa esse poematum genera dixit, omnia
poesis genera omnesque aetates eum complexum esse concluditur.
Iudicia quoque de ipsis poetis poematisque interposuisse, ex
fragmentis patet. Prosa oratione scriptos fuisse libros, ut Mer-
cerus recte iudicaverit, frustra fuisse, qui fragmenta in versus
digerere studuissent, quum ipsa argumenti exemplorumque
Graecorum ratio tum ea evincunt, quae apud veteres scriptores
inde citantur, apertissime Gellii loci et fragmentum libri noni
(ultra quem nullus citatur) apud Nonium. ¹) Sed, ut ante in unum
collecta sint, quae ad eos libros cognoscendos pertineant, quam
ad dubitationem de iis motam accedamus, afferendum esse
videtur, quicquid ex iis libris superest reliquiarum. Locos
scriptorum iam alii indicarunt, emendandorum fragmentorum
perbrevium exigua est copia.

Ex libro primo duos locos Nonius citat, alterum pag. 341
Merc. (de var. signif. serm. v. mactare): Accius didascalicon
(vulg. didascalico) libro Ι.- Sapienticeque invicta? qratia atque
lionoris patera Nestorem mactarit (citrea (qui, ut Mercerus in-
tellexit, ad Iliad. XXIII V. 615 sqq. spectare videtur); alterum
p. 514 (de indiscr. adverb. v. inimiciter): Accius didascalicorum
libro I: Placare hostem ferocem inimiciterque accensum. Priscia-
nus p. 709 Ρ. haec ponit: Attius in primo didascalicon: Fal-
sidica, audaoe, quati mater pessimi, odibilis, natura impos, excors
et fera. Gellius lib. ΙΙΙ c. 11 ita scribit: Accius autem (supra
L. Accium poetam nominat) iu primo didascalicon (v. dida-
scalico) levibus admodum aryumeritis utitur, per quoe ostendit,
Hesiodum natu priorem. Quod Homerus, inquit, cum in prin-
cipio carminis Achillem esse filium Pelei diceret, quis esset Peleus,
nori addidit,- quam rem procul, iuquit, dubio dixisset, uisi ab

 

 

¹) [Versibus scriptos fuisse didascalicon libros recte G. Hermannus dispu-
tavit, quam sententiam et similitudo aliorum eiusdem aut propinquae
aetatis operum, de quibus infra dixi, et fragmentorum vestigia confir-
mant, neque probabile est Attium a ceterorum poetarum antiquorum
exemplo desciscentem prosa etiam oratione aliquid composuisse, aut
inferioris aetatis grammaticos ex prosae orationis libris nobilis poetae
testimonia arcessivisse. Utrum trochaicis versibus an, ut alii putarunt,
Sotadeis Attius usus sit, non quaero]

