614

iudicum consessus aequabilitate quadam ex tribus ordinibus
misceretur. 1842.]¹) Initio omnes iudices tabellas in unam
cistam conficiebant, ut, cuius maxime ordinis sententiis reus
aliquis absolutus damnatusve esset, seiri non posset. Id muta-
vit lex Fufia, quam Q. Fufius Calenus praetor a. 59 tulit, ut
seorsum singuli ordines sententias ferrent. 2) Itaque et Cicero
(ad Qu. Fr. ΙΙ, 6 [4], 6, et 13, 3) et Asconius (in orat. pro Scauro
et pro Mil.) sciunt et dinumerant, quot in quaque cista dam-
natoriae⁷ quot absolutoriae sententiae fuerint. 3)

¹) [De Clodio incesti accusato sententiae 56 latae narrantur apud Cic. ad
Att. I, 16, 5, schol. Ambros. p. 330 et 338. Frustra Goettlingius p. 476
numerum 70 iudicum post legem Aurelii Cottae in omnibus iudiciis
fuisse efficere conatur, oblitus etiam orationis pro Flacco. Nec probari
possunt, quae de Clodii causa excogitavit. 1842]

²) Dio Cass. XXXVIII, 8, quem locum recte Baiterus intellexit (in ind. leg.
v. Fufia), quum superiores de comitiis eam legem latam putassent,
quod et verba prohibent (φιλονεικίαι et γένη) et res. Nihil enim ex
iis, quae ibi dicuntur, ad comitia accommodari recte potest. [Eadem
tamen sententiarum trium ordinum distinctio apud Asconium signifi-

catur iam in Catilinae iudicio, quod a. 65 factum est, in orat. in Tog.
Cand. p. 115 Hot. 1842]

³) [Quae Niebuhrius in Hist. Rom. I p. 464, II p. 454 de tribunis aerariis
posuit, nullo neque argumento neque testimonio confirmata, ne nunc

quidem ‘attingenda puto, etsi fuit, qui eorum mentionem in hac dispu-
tatione desideraret. 1842]

